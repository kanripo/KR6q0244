# -*- mode: mandoku-view; -*-
#+DATE: 2016-06-08 5:25
#+TITLE: 禪宗頌古聯珠通集
#+PROPERTY: CBETA_ID C078n1720
#+PROPERTY: ID KR6q0244
#+PROPERTY: SOURCE Zhonghua Canon Vol. 078, No. 1720
#+PROPERTY: VOL 078
#+PROPERTY: BASEEDITION C
#+PROPERTY: WITNESS CBETA
#+PROPERTY: LASTPB <pb:KR6q0244_C_014-0772a> 
#+PROPERTY: JUAN 14

 禪宗頌古聮珠通集卷第十四　　　田七¶
(僧錄司右闡教兼靈谷禪寺住持淨戒重校)¶

  
  * 祖師機緣¶
  
  * 六祖下六世
  
  * 大光誨(一則)
  * 九峯[皮-(〡/又)+(王/ㄆ)](十則)¶
  * 鳳翔石柱(一則)
  * 湧泉欣(二則)
  * 雲盖元(一則)¶
  * 覆船荐(一則)
  * 張拙(一則)
  * 洛浦安(十二則)¶
  * 韶山普(五則)
  * 天盖幽(一則)
  * 大原海湖(一則)¶
  * 岩頭奯(十三則)
  * 雪峯存(三十一則)
  * 高亭簡(一則)¶

** 六祖下第六世之二
「潭州大光山居誨禪師(嗣石霜)¶
因僧問秪如達磨是祖否師曰不是祖曰既¶
不是祖又來作甚麼師曰秪為汝不薦曰薦¶
後如何師曰方知不是祖。」
【
頌曰。
#+BEGIN_VERSE
「　少林續¶𦦨事堪奇臘夜梅開雪後枝黃蘗昔年曾有¶語大唐國裏沒禪師([舟-(白-日)]霞淳)」
#+END_VERSE

#+BEGIN_VERSE
「　覿面全提少室¶令當機不薦過新羅清風樓上逢知己撥動¶烟塵不柰何(足庵鑒)」
#+END_VERSE
】
「瑞州九峯道[皮-(〡/又)+(王/ㄆ)]禪師¶
(嗣石霜)因僧問祖祖相傳復傳何事師曰釋¶
迦慳迦葉富曰如何是釋迦慳師曰無物與¶
人曰如何是迦葉富師曰國內孟嘗君曰畢¶
竟傳底事作麼生師曰百嵗老人分夜燈。」¶

【頌曰。
#+BEGIN_VERSE
「　寂光影裏現全身貴異天然逈出倫¶家富兒奴偏得力夜分燈火照西隣([舟-(白-日)]霞淳)」
#+END_VERSE
】¶

「九峯因僧問如何是學人自己師曰更問阿¶
誰曰便恁麼承當時如何師曰須彌還更戴
<pb:KR6q0244_C_014-0772b>¶
須彌。」
【
頌曰。
#+BEGIN_VERSE
「　自家冷暖自家知祖意西來¶更問誰全體承當全體是須彌頂上戴須彌¶(石溪月)」
#+END_VERSE
】
「九峯因僧問西天坐夏以蠟人為驗¶
多有得道果者未審此間如何師曰頭戴午¶
夜月脚[跍-十+水]黃金地曰此人還轉也無師曰爭¶
得不轉曰如何轉師曰今世已聞龍退骨。」¶

【頌曰。
#+BEGIN_VERSE
「　午夜山房月色深十分明白墮功勛¶撥開向上通天竅煙嶂重重不見人(自得暉)」
#+END_VERSE
】¶

「九峯因僧問十二時中如何合道師曰無心¶
合道曰畢竟如何師曰土上覔泥猶自可波¶
中求水實堪悲。」
【
頌曰。
#+BEGIN_VERSE
「　牽驢飲江水鼻吹¶波浪起岸上蹄[跍-十+水]蹄水中觜連觜(方庵顯)」
#+END_VERSE
】¶

「九峯因僧問如何是不壞身師曰正是曰學¶
人不會請師直指師曰適來曲多少。」
【
頌曰。¶

#+BEGIN_VERSE
「　不壞身正是正是不壞身適來曲多少扭得¶鼻頭辛(石溪月)」
#+END_VERSE
】
「九峯因石霜遷化眾請首座¶
住持師時為侍者白眾問首座曰先師道休¶
去歇去冷啾啾去一條白練去古廟香炉去¶
一念萬年去明什麼邊事會得即住持會不¶
得不可首座對曰明一色邊事師曰與麼則¶
不會先師意在座曰但裝香來香煙断處若¶
去得即會先師意若去不得即不會師遂焚¶
香香炷未断座遂脫去師拊首座背曰坐脫¶
立亡即不無先師意未夢見在。」
【
頌曰。
<pb:KR6q0244_C_014-0772c>¶

#+BEGIN_VERSE
「　張家養得數箇兒大者効爺治家業中有一¶男藝最精氣宇如王威德別別別[跍-十+水]翻滄海¶𠔃不顧驪龍喝散白雲𠔃不羨明月(海印信)」
#+END_VERSE
¶

#+BEGIN_VERSE
「　石霜繼嗣擇高才上座貪程去不回只愛寒¶[厂@火]無[焰-臼+(〡*日)]起豈知枯木放花開[皮-(〡/又)+(王/ㄆ)]侍者實堪哀¶先師大意雖明得未免長拖破草鞋(佛慧泉)」
#+END_VERSE
¶

#+BEGIN_VERSE
「　世間何事最堪悲無孔由來是鉄鎚爐冶不¶能烹得破任教千古與風吹(保寧勇)」
#+END_VERSE

#+BEGIN_VERSE
「　坐亡立¶脫數如麻幾箇於茲路不差翻憶石霜曾有¶語不光華處盡光華(智海清)」
#+END_VERSE

#+BEGIN_VERSE
「　一片虛空亘古¶今麟龍頭角競踈親坐亡立脫知多少鐵樹¶花開別是春(開福寧)」
#+END_VERSE

#+BEGIN_VERSE
「　帶角披毛異𩔗身寒[厂@火]¶枯木眼中塵雖然未會先師意爭柰臨行一¶著親([舟-(白-日)]霞淳)」
#+END_VERSE

#+BEGIN_VERSE
「　枯木堂中第一人坐觀成敗枉¶精神可憐明一色邊事直至而今沒眼筋¶(寶峯照)」
#+END_VERSE

#+BEGIN_VERSE
「　雖然一箭定天山百戰塲中出手難¶莫道古祠香火断神前自有酒臺盤(上方益)」
#+END_VERSE
¶

#+BEGIN_VERSE
「　座元脫去有生機侍者因何不肯伊若謂石¶霜明一色似將掃帚畫蛾眉(地藏恩)」
#+END_VERSE

#+BEGIN_VERSE
「　香煙淡¶淡風飄處首座凝凝坐脫時不是久叅[皮-(〡/又)+(王/ㄆ)]侍¶者石霜巴鼻有誰知(張無盡)」
#+END_VERSE

#+BEGIN_VERSE
「　本分漁人一釣¶舟千波萬浪裏遨遊兒孫不慣風濤惡走入¶蘆花不轉頭(慈受深)」
#+END_VERSE

#+BEGIN_VERSE
「　脫去還如臂屈伸先師¶旨趣得來親貪他一粒多年粟失却家中萬
<pb:KR6q0244_C_014-0773a>¶斛[玝-十+小]義重天倫[皮-(〡/又)+(王/ㄆ)]侍者平生肝膽若為論芳¶草渡頭輕舉步等閑身在杏花村(佛燈珣)」
#+END_VERSE
¶

#+BEGIN_VERSE
「　石霜一宗親傳九峯香消脫去正脉難通月¶巢鶴作千年夢雪屋人迷一色功坐断十方¶猶點額密移一步看飛龍(天童覺)」
#+END_VERSE

#+BEGIN_VERSE
「　涅槃城裏¶未為親帶角披毛始是真相逢盡道休官去¶林下何曾見一人(大洪遂)」
#+END_VERSE

#+BEGIN_VERSE
「　一片虛凝絕謂情¶白雲消散彩霞橫行人莫恠貪程速坐守寒¶巖異草青(雲岩因)」
#+END_VERSE

#+BEGIN_VERSE
「　石人不怕獅子吼須彌頂¶上反筋斗滄溟竭盡正三更生鐵崑崙雲外¶走(雪竇宗)」
#+END_VERSE

#+BEGIN_VERSE
「　死中得活人無數活中得死古來¶稀只知枯木回春早蹉過寒[厂@火]再燄時[皮-(〡/又)+(王/ㄆ)]侍¶者也是癡雖然會得先師意未免全身䧟虎¶機(圓悟勤)」
#+END_VERSE
】
「萬丈寒潭徹底清霜天午夜欲生¶
冰釣魚要擲金鱗餌撥轉蘆篷向月明正堂¶
辯九峯因僧問人人盡道請益未審師還拯¶
濟也無師曰汝道巨岳還曾乏寸土麼曰四¶
海叅尋當為何事師曰演若迷頭心自狂曰¶
還有不狂者麼師曰有曰如何是不狂者師¶
曰突曉途中眼不開。」
【
頌曰。
#+BEGIN_VERSE
「　寒谷生洪律¶全超極濟功園林變花柳何必待春風(方菴¶顯)」
#+END_VERSE

#+BEGIN_VERSE
「　巨岳何曾之寸土演若迷頭狂未回叅尋¶喜有得力句突曉途中眼未開且居門外¶(石溪月)」
#+END_VERSE
】
「九峯因僧問如何是把定乾坤眼師
<pb:KR6q0244_C_014-0773b>¶
曰乾坤在裏許曰乾坤眼何在師曰正是乾¶
坤眼曰適來為什麼道乾坤在裏許師曰若¶
不恁麼髑髏前見鬼無數(五燈會元稍異)。」
【
頌曰。¶

#+BEGIN_VERSE
「　識問不亂荅識荅不亂問問荅有來由直下¶明知見果然明得破不被髑髏換奉勸叅學¶人子細叅詳看大圓智一拳拳倒黃鶴樓一¶趯趯反鸚鵡洲有意氣時添意氣不風流處¶也風流(虛堂愚)」
#+END_VERSE
】
「九峯因僧問古人道因真立¶
妄從妄顯真是否師曰是曰如何是真心師¶
曰不雜食是曰如何是妄心師曰攀緣起倒¶
是曰離此二途如何是本體師曰本體不離¶
曰為甚麼不離師曰不敬功德天誰嫌黑暗¶
女。」
【
頌曰。
#+BEGIN_VERSE
「　是真是妄披金擇沙同門出入宿¶世冤家(方菴顯)」
#+END_VERSE
】
「九峯示眾曰常住法身不生¶
不滅僧問既是不生不滅為什麼六道輪迴¶
師曰為有心故曰以何方便當證法身師曰¶
以虛空心合虛空理曰證後如何師曰任從¶
三界轉徒聽四生奔復曰會麼曰不會師曰¶
禮拜着。」
【
頌曰。
#+BEGIN_VERSE
「　精金須百鍊百鍊色不回學¶道貴無心無心道即[懨-猒+火]更深秋夜月古廟香¶爐[厂@火]法身無一物山岳空崔嵬(南堂興)」
#+END_VERSE
】
「鳳翔¶
府石柱禪師(嗣石霜)師遊方時到洞山時[皮-(〡/又)+(王/ㄆ)]¶
和尚垂語曰有四種人一人說過佛祖一步¶
行不得一人行過佛祖一句說不得一人說
<pb:KR6q0244_C_014-0773c>¶
得行得一人說不得行不得阿那箇是其人¶
師出眾曰一人說過佛祖行不得者秪是無¶
舌不許行一人行過佛祖一句說不得者秖¶
是無足不許說一人說得行得者秖是凾蓋¶
相稱一人說不得行不得者如断命求活此¶
是石女兒擔枷帶鎻山曰闍𥠖分上作麼生¶
師曰該通分上卓卓寧彰山曰秖如海上明¶
公秀又作麼生師曰幻人相逢拊掌呵呵。」¶

【頌曰。
#+BEGIN_VERSE
「　海底泥牛耕白月雲中木馬驟清風胡¶僧[悚*頁]棒西乾鉢半夜乘舟過海東(丹霞淳)」
#+END_VERSE
】¶

「台州湧泉景欣禪師(嗣石霜)因僧問如何是¶
相傳底事師曰龍吐長生水魚吞無盡漚曰¶
請師挑硩師曰擂鼓轉船頭棹穿波底月。」¶

【頌曰。
#+BEGIN_VERSE
「　依依半月沉寒水耿耿三星落碧巑昔¶日雲巖曾漏泄金輪王子寶花冠(丹霞淳)」
#+END_VERSE
】¶

「湧泉欣因唐武宗廢教在院看牛時有彊德¶
二禪客到於路次見師騎牛不識乃云蹄角¶
甚分明爭柰騎者不識師驟牛而去二禪客¶
相次憩於樹下煎茶師回下牛近前問訊與¶
坐喫茶師乃問二禪客近離甚處云那邊師¶
曰那邊事作麼生禪客提起茶盞師曰此猶¶
是這邊那邊事作麼生二人無對師曰莫道¶
騎牛者不識好。」
【
頌曰。
#+BEGIN_VERSE
「　芳草漫漫豈變秋牧¶童白牯恣優游異中有路人難見却謂騎牛
<pb:KR6q0244_C_014-0774a>¶不識牛(丹霞淳)」
#+END_VERSE
】
「潭州雲蓋山志元禪師(嗣石¶
霜)因僧問石霜萬戶俱閉即不問萬戶俱開¶
時如何霜曰堂中事作麼生僧無對經半年¶
方始下一轉語曰無人接得渠霜曰道即大¶
殺道秖道得八成曰和尚又且如何霜曰無¶
人識得渠師聞知乃禮拜乞為舉霜不肯師¶
乃抱霜上方丈曰和尚若不道打和尚去在¶
霜曰得在師頻禮拜霜曰無人識得渠師於¶
言下頓省。」
【
頌曰。
#+BEGIN_VERSE
「　古殿巖開月鎻松霜凝雪¶露韻無窮星前人臥千峯室佛祖無因識得¶儂(投子青)」
#+END_VERSE

#+BEGIN_VERSE
「　無人接得渠遺逼馬相如果來橋¶上也記得柱頭書無人識得渠棊局醉樵夫¶回頭斧柯爛大海亦成枯(天童覺二)」
#+END_VERSE

#+BEGIN_VERSE
「　接得與識¶得誰復較錙銖若問堂中事堂中事轉踈只¶如雲蓋悟去又作麼蘇嚕蘇嚕(最菴印)」
#+END_VERSE
】
「福州¶
覆船山洪荐禪師(嗣石霜)因僧問抱璞投師¶
師還接否師以手拍香臺僧禮拜師曰禮拜¶
則不無其中事作麼生僧却拍香臺師曰舌¶
頭不出口。」
【
頌曰。
#+BEGIN_VERSE
「　舌頭不出口三三成九九¶筭到香臺邊彼此落人後(月堂昌)」
#+END_VERSE
】
「張拙秀才¶
(見石霜)因禪月大師指叅石霜霜問何姓曰¶
姓張名拙霜曰覔巧了不可得拙自何來公¶
忽有省呈偈曰光明寂照徧河沙凡聖含靈¶
共我家一念不生全體現六根纔動被雲遮
<pb:KR6q0244_C_014-0774b>¶
斷除煩惱重增病趣向真如亦是邪隨順世¶
緣無𦊱礙涅槃生死等空華。」
【
頌曰。
#+BEGIN_VERSE
「　老倒石¶霜無忌諱當頭一句曾提起只因當日老婆¶心千古寥寥掛唇齒(佛鑑懃)」
#+END_VERSE

#+BEGIN_VERSE
「　臚傳不羨擅嘉¶聲錯認山河作眼睛巧拙一時俱裂破斷除¶煩惱病重增(笑翁堪)」
#+END_VERSE

#+BEGIN_VERSE
「　進前峭壁三千丈退後¶懸崖幾萬重[玝-十+小]重大唐張拙老鐵鎚無孔舞¶春風(寶葉源)」
#+END_VERSE
】
「澧州洛浦山元安禪師(嗣夾山)¶
久為臨濟侍者一日辝去濟陞堂曰臨濟門¶
下有箇赤梢鯉魚搖頭擺尾向南方去不知¶
向誰家虀甕裏淹殺師游歷罷直徃夾山卓¶
菴經年不訪夾山山修書令僧馳徃師接得¶
便坐却再展手索僧無對師便打曰歸去舉¶
似和尚僧回舉似山曰這僧若開書三日內¶
必來若不開書斯人救不得也師果三日後¶
至見山不禮拜乃當面叉手而立山曰雞捿¶
鳳巢非其同𩔗出去師曰自遠趨風請師一¶
接山曰目前無闍𥠖此間無老僧師便喝山¶
曰住住且莫草草怱怱雲月是同溪山各異¶
截断天下人舌頭即不無闍𥠖爭教無舌人¶
解語師佇思山便打因茲服膺興化代云但¶
知作佛莫愁眾生。」
【
頌曰。
#+BEGIN_VERSE
「　無伴石人夜入山¶雪籠紅頂綠衣寒喝開刼肇三峯頂捧出金¶襴對日看(投子青)」
#+END_VERSE

#+BEGIN_VERSE
「　喝下承當草已深却來蘭
<pb:KR6q0244_C_014-0774c>¶浦訪知音溪山雲月何甞異今古誰人鑑此¶心(成枯木)」
#+END_VERSE

#+BEGIN_VERSE
「　執侍巾瓶二十年搖頭擺尾出林¶泉悠悠直徃南方去虀甕淹來得穩眠(雲居¶祐)」
#+END_VERSE

#+BEGIN_VERSE
「　搖頭擺尾赤梢鱗徹底無依解轉身截断¶舌頭饒有術拽回鼻孔妙通神夜明簾外𠔃¶風月如晝枯木巖前𠔃花木長春無舌人無¶舌人正令全提一句新獨步寰中明了了任¶從天下樂欣欣(天童覺)」
#+END_VERSE
】
「洛浦因僧問供養百¶
千諸佛不如供養一箇無心道人未審百千¶
諸佛有何過無心道人有何德師曰一片白¶
雲橫谷口幾多歸鳥盡迷巢。」
【
頌曰。
#+BEGIN_VERSE
「　拾得踈¶慵非覺曉寒山[悚*頁]墮不知歸聲前一句圓音¶羙物外三山片月輝([舟-(白-日)]霞淳)」
#+END_VERSE

#+BEGIN_VERSE
「　是佛由來尚涉¶功明心方與道相同花開花落緣何事盡属¶無私造化中(成枯木)」
#+END_VERSE

#+BEGIN_VERSE
「　百千諸佛眉彎曲無證¶無修眼搭癡[跍-十+水]着未消連底凍一時認作碧¶琉璃(佛智裕)」
#+END_VERSE

#+BEGIN_VERSE
「　故山岌岌鎻寒烟未肯將心輕¶授傳玉女夜尋無字印石人遙指月明前¶(自得暉)」
#+END_VERSE
】
「洛浦因僧問學人擬歸鄉時如何師¶
曰家破人亡子歸何處曰恁麼則不歸去也¶
師曰[庭-壬+手]前殘雪日輪消室內游塵遣誰掃乃¶
有偈曰。

决志歸鄉去乘船渡五湖舉篙星¶
月隱停棹日輪孤解纜離邪岸張帆出正途¶
到來家蕩盡免作屋中愚。」
【
頌曰。
#+BEGIN_VERSE
「　太平鄉國
<pb:KR6q0244_C_014-0775a>¶路空賖歸興悠悠思莫涯撒手到家何所有¶琉璃寶殿鎻空華(丹霞淳)」
#+END_VERSE
】
「洛浦因僧問如何¶
是一大藏教[(冰-水+〡)*ㄆ]不得者師曰雨滋三草秀片¶
玉本來輝。」
【
頌曰。
#+BEGIN_VERSE
「　畢鉢巖前曉帶春香風時¶結鷲峯層須知玉像瓶中塔別有輝天照地¶燈(投子青)」
#+END_VERSE
】
「洛浦因僧問一毫吞盡巨海於中¶
更復何言師曰家有白澤之圖必無如是妖¶
恠保福別云家無白澤之圖亦無如是妖恠。」¶

【頌曰。
#+BEGIN_VERSE
「　巖前雖有雲千頃戶內殊無半夜燈極¶目危巒今古宿暮天斜照碧層層(丹霞淳)」
#+END_VERSE
】¶

「洛浦因僧問如何是祖師西來意師曰青嵐¶
覆處出就藏鋒白月輝時碧潭無影。」
【
頌曰。¶

#+BEGIN_VERSE
「　群花未發梅先拆萬木凋零栢轉奇雲淡不¶彰篩月影烟輕那露引風枝(丹霞淳)」
#+END_VERSE
】
「洛浦因¶
龐居士禮拜起曰仲夏毒熱孟冬薄寒師曰¶
莫錯曰龐公年老師曰何不寒時道寒熱時¶
道熱曰患聾作麼師曰放󲊛三十棒曰啞却¶
我口塞却󲊛眼。」
【
頌曰。
#+BEGIN_VERSE
「　直下啞却我口分明¶塞却󲊛眼由來洛浦龐公未出睦州擔板覿¶面全提照古今冬寒夏熱憑誰揀(靈源清)」
#+END_VERSE
】¶

「洛浦因僧問祖意教意是同是別師曰日月¶
並輪輝誰家別有路曰恁麼則顯晦殊途事¶
非一槩師曰但自不亡羊何須泣岐路。」¶

【頌曰。
#+BEGIN_VERSE
「　月篩松影高低樹日照池心上下天赫
<pb:KR6q0244_C_014-0775b>¶赫炎空非卓午團團秋夜不知圓(丹霞淳)」
#+END_VERSE
】¶

「洛浦因僧問如何是佛法大意師曰雲覆孤¶
峯峯不白雨滋石筍筍初生。」
【
頌曰。
#+BEGIN_VERSE
「　海底龍¶吟雲雨潤林中虎嘯谷風清莫言滿路生荊¶𣗥况是貧家少送迎(丹霞淳)」
#+END_VERSE
】
「洛浦因蛤溪道¶
者相訪師問自從犂溪相別今得幾年曰和¶
尚猶記得昔時事師曰見說道者緫忘却年¶
月也曰和尚住持事繁且容子細看師曰打¶
即打會禪漢曰某甲消得師曰道者住山事¶
繁。」
【
頌曰。
#+BEGIN_VERSE
「　這般消息不尋常蟾桂枝枝有遠¶香昨夜姮娥呈巧妙眼睛直上綉鴛鴦(丹霞¶淳)」
#+END_VERSE
】
「洛浦因僧問眾手淘金誰是得者師曰拳¶
中舊寶不揀披沙曰恁麼則展手不逢也師¶
曰莫將鶴唳擬作鶯啼。」
【
頌曰。
#+BEGIN_VERSE
「　淘金豈假披¶沙得石觸波瀾猶費力露柱三更忽放光此¶時未審何人識([舟-(白-日)]霞淳)」
#+END_VERSE
】
「洛浦示疾十二月一¶
日告眾曰吾非明即後也今有一事問汝等¶
若道這箇是即頭上安頭若道不是即斬頭¶
求活第一座對曰青山不舉足日下不挑燈¶
師曰是甚麼時節作這箇語話時有彥從上¶
座對曰離此二途請和尚不問師曰未在更¶
道曰彥從道不盡師曰我不管汝盡不盡曰¶
彥從無侍者祗對和尚師便休至夜令侍者¶
喚從問曰闍𥠖今日祗對甚有道理汝合體
<pb:KR6q0244_C_014-0775c>¶
得先師意先師道目前無法意在目前不是¶
目前法非耳目之所到且道那句是賔那句¶
是主若擇得出分付鉢袋子曰彥從不會師¶
曰汝合會曰彥從實不會師喝出乃曰苦苦¶
玄覺云且道從上座實不會是怕見鉢袋子¶
粘着伊。」
【
頌曰。
#+BEGIN_VERSE
「　餌雲鈎月釣清津年老心孤¶未得鱗一曲離騷歸去後汨羅江上獨醒人¶(天童覺)」
#+END_VERSE

#+BEGIN_VERSE
「　紙衣下事不假胞胎懸崖撒手襁褓¶嬰孩涅槃會上道塲開單傳直指狀元來¶(南堂興)」
#+END_VERSE
】
「洛京韶山寰普禪師(嗣夾山)因僧問¶
如何是韶山境師曰古今猿鳥呌翠色薄烟¶
籠曰如何是境中人師曰退後看。」
【
頌曰。¶

#+BEGIN_VERSE
「　最好韶山境烟籠翠色輕欲描描未就猿鳥¶一聲聲(石溪月)」
#+END_VERSE
】
「韶山因遵布衲訪師在山下¶
相見遵問韶山路向甚麼處去師以手指曰¶
鳴那青青黯黯處去遵近前把住曰久嚮韶¶
山莫便是否師曰是即是闍𥠖有甚麼事遵¶
曰擬伸一問師還荅否師曰看君不是金牙¶
作爭解彎弓射蔚遲曰鳳凰直入烟霄去誰¶
怕林間野雀兒師曰當軒畫鼓從君擊試展¶
家風似老僧曰一句逈超十聖外松蘿不與¶
月輪齊師曰饒君直出威音外猶較韶山半¶
月(程曰)過在甚處師曰倜倘之辭時人知有曰¶
恁麼則真玉泥中異不撥萬機塵師曰曾般
<pb:KR6q0244_C_014-0776a>¶
門下徒施巧曰學人則恁麼未審師意如何¶
師曰玉女夜拋梭織錦於西舍曰莫便是和¶
尚家風也無師曰耕夫製玉漏不是行家作¶
曰此猶是文言如何是和尚家風師曰橫身¶
當宇宙誰是出頭人遵無語師遂同歸山纔¶
人事了師召近前曰闍𥠖有衝天之氣老僧¶
有入地之謀闍𥟖橫吞巨海老僧背負須彌¶
闍𥟖按劒上來老僧掗鎗相待向上一路速¶
道速道曰明鏡當臺請師一鑒師曰不鑒曰¶
為甚不鑒師曰水淺無魚徒勞下釣遵無語¶
師便打。」
【
頌曰。
#+BEGIN_VERSE
「　趨時適變隨物窮通鴻鵠之¶志誰辨雌雄韓侯未遇布衲家風三秦席卷¶非無計忠義何勞憶蒯通(方庵顯)」
#+END_VERSE
】
「韶山因僧¶
問是非不到處還有句也無師曰有曰是甚¶
麼句師曰一片白雲不露醜。」
【
頌曰。
#+BEGIN_VERSE
「　一片孤¶雲不露醜白雲兒倚青山父鶴巢露滴夢初¶回新月半鈎升萬戶(自得暉)」
#+END_VERSE

#+BEGIN_VERSE
「　獨向滄溟截眾¶流等閒舞掉擲金鈎白雲不露烟波闊橫笛¶一聲天地秋(木庵永)」
#+END_VERSE
】
「韶山因僧問如何是和¶
尚家風師曰絕頂無根草無風葉自搖。」¶

【頌曰。
#+BEGIN_VERSE
「　妙峯孤頂偏肥膩天產靈苗不觸地翠¶葉無風常自搖清香那逐春光媚(丹霞淳)」
#+END_VERSE
】¶

「韶山因僧到叅禮拜起立師曰大才藏拙戶¶
僧過一邊立師曰喪却棟梁材。」
【
頌曰。
#+BEGIN_VERSE
「　叉手
<pb:KR6q0244_C_014-0776b>¶須知已隔津更重進步轉漂淪頑銅若作黃¶金貨秪可瞞他無眼人(丹霞淳)」
#+END_VERSE
】
「鳳翔府天蓋¶
山幽禪師(嗣夾山)有一院名無垢淨光造浴¶
室有人問既是無垢淨光為甚麼却造浴室¶
僧無語後請師代師曰三秋明月夜不是騁¶
團圓。」
【
頌曰。
#+BEGIN_VERSE
「　雖然荅盡深深意爭柰投機句¶未親欲會本來無垢的更須入水見長人¶(丹霞淳)」
#+END_VERSE
】
「太原海湖禪師(嗣夾山)因有人請灌¶
頂三藏供養敷座訖師乃就彼位坐時有雲¶
涉座主問曰和尚甚麼年行道師曰座主近¶
前來涉近前師曰秪如憍陳如是甚麼年行¶
道涉茫然師喝曰這尿床鬼。」
【
頌曰。
#+BEGIN_VERSE
「　多是從¶人學得來一生空把口胡開欲窮此岸虛明¶地七佛前前緫不該(丹霞淳)」
#+END_VERSE
】
「鄂州巖頭全奯¶
禪師(嗣德山)一日叅德山方跨門便問是凡¶
是聖山便喝師禮拜有人舉似洞山山曰若¶
不是奯公大難承當師曰洞山老人不識好¶
惡錯下名言我當時一手擡一手搦。」
【
頌曰。¶

#+BEGIN_VERSE
「　巖頭老漢凡聖孰辨半僧半俗可貴可賤三¶文取箇黑撈波江邊相喚摝鰕蜆(法雲秀)」
#+END_VERSE
¶

#+BEGIN_VERSE
「　平川走兔放蒼鷹一搦便㗖雙眼睛毒手奪¶來人買去柰何斤兩未分明(保寧勇)」
#+END_VERSE

#+BEGIN_VERSE
「　一喝驚¶天動地雷海翻太華洞然開巖頭膽喪䰟飛¶也謾道當時手搦擡(踈山如)」
#+END_VERSE

#+BEGIN_VERSE
「　好手呈機不露
<pb:KR6q0244_C_014-0776c>¶鋒慣將雙劒定雌雄忽雷迸出驚天地華岳¶三峯倒卓空(湛堂深)」
#+END_VERSE

#+BEGIN_VERSE
「　大鵬[持-土+(十/田)]風蒼龍出海手¶擡手搦日上月下霜雪嚴凝識嵗寒雙陸盆¶邊須喝采(最菴印)」
#+END_VERSE

#+BEGIN_VERSE
「　前箭猶輕後箭深無限平¶人被陸沉箇裏豁開天地眼吹毛拈起任橫¶行(木菴永)」
#+END_VERSE
】
「巖頭初叅德山展坐具禮拜次山¶
以拄杖挑却坐具於階下師下階拾起搭向¶
皆上便去叅堂山曰不肯子放只肯子[(冰-水+〡)*ㄆ]。」¶

【頌曰。
#+BEGIN_VERSE
「　動絃別曲葉落知秋不肯子放只肯子¶[(冰-水+〡)*ㄆ]來年更有新條在惱亂春風卒未休(遯菴¶演)」
#+END_VERSE
】
「巖頭示眾曰吾教意如塗毒鼓擊一聲遠¶
近聞者悉皆喪身失命時有小嚴上座出問¶
云如何是塗毒鼓師兩手按膝亞身云韓信¶
臨朝底。」
【
頌曰。
#+BEGIN_VERSE
「　佛法無情報尒曹忽生忽殺¶在吹毛若教韓信得妙訣自是深明防漢高¶(南岩勝)」
#+END_VERSE
】
「巖頭因僧問古帆不掛時如何師曰¶
後園驢喫草。」
【
頌曰。
#+BEGIN_VERSE
「　槌打不碎火燒不着天¶上人間何處安泊阿呵呵是什麼莫咬破須¶爛嚼(海印信)」
#+END_VERSE

#+BEGIN_VERSE
「　古帆不掛是巖頭月冷風高下¶直鈎誰見後園驢喫草脫籠卸䭾飽齁齁¶(大洪遂)」
#+END_VERSE

#+BEGIN_VERSE
「　後園驢喫草一老一不老驀地撞出¶來闘湊得恰好(徑山杲)」
#+END_VERSE

#+BEGIN_VERSE
「　後園驢喫草莫隨言¶語討跳上驀腰騎來徃長安道(鼓山珪)」
#+END_VERSE

#+BEGIN_VERSE
「　風信¶不來春色老却憶後園驢喫草滿天明月贈
<pb:KR6q0244_C_014-0777a>¶行人野客溪邊歸路早(楚方安)」
#+END_VERSE

#+BEGIN_VERSE
「　後園驢喫草¶可憐無限虛生老半夜盲人問故鄉不知身¶在長安道(雪竇宗)」
#+END_VERSE

#+BEGIN_VERSE
「　後園驢喫草蘆花輥雪飛¶霜前雙白鴈孤影落天池(塗毒䇿)」
#+END_VERSE

#+BEGIN_VERSE
「　古帆未掛¶時後園驢喫草日短苦夜長行人須及早¶(雪菴瑾)」
#+END_VERSE
】
「巖頭因僧問古帆掛後如何師曰小¶
魚吞大魚。」
【
頌曰。
#+BEGIN_VERSE
「　古帆掛後更何疑學問依¶前又是迷大小二魚俱一海爭柰鈎頭餌不¶齊(汾陽昭)」
#+END_VERSE

#+BEGIN_VERSE
「　小魚吞大魚直路太縈紆古帆休¶更問處處得逢渠(徑山杲)」
#+END_VERSE

#+BEGIN_VERSE
「　小魚吞大魚門上¶釘桃符邪魔俱不入佛法也消除(鼓山珪)」
#+END_VERSE
¶

#+BEGIN_VERSE
「　的的古帆已掛後小魚吞却大頭魚雖然李¶廣運神箭自古張顛解草書(照堂一)」
#+END_VERSE

#+BEGIN_VERSE
「　不動蒲¶帆問一言大魚却被小魚吞直從意外超唇¶吻始信巖頭無腦門(天目禮)」
#+END_VERSE
】
「巖頭因僧問塵¶
中如何辨主師曰銅砂鑼裏盛油。」
【
頌曰。
#+BEGIN_VERSE
「　塵中¶辨主最難明千人萬人少一惺銅砂鑼油今¶古淨與君[托-七+友]却眼中釘(汾陽昭)」
#+END_VERSE

#+BEGIN_VERSE
「　塵中辨主眼¶分明特地尋方更點睛堪笑𦒿婆雖瞑眩至¶今南北絕人行(佛印元)」
#+END_VERSE

#+BEGIN_VERSE
「　礎潤天將雨雲開月¶正明漁翁閑引釣牽動一潭星(海印信)」
#+END_VERSE

#+BEGIN_VERSE
「　銅砂¶鑼裏滿盛油正是毗盧印後收更有塵中辨¶得主太平將將盡封侯(雲溪恭)」
#+END_VERSE

#+BEGIN_VERSE
「　銅砂鑼裏油¶清淨照見塵中舊主人寄語禪人猛叅取莫
<pb:KR6q0244_C_014-0777b>¶教孤負此生身(草堂清)」
#+END_VERSE

#+BEGIN_VERSE
「　終日廛中走廛中渾¶大有堪笑五湖人衲衣貧抖擻(大溈智)」
#+END_VERSE

#+BEGIN_VERSE
「　銅砂¶鑼裏滿盛油生菜還他蘿蔔頭但看來年正¶月半家家門首掛燈毬(佛鑑懃)」
#+END_VERSE

#+BEGIN_VERSE
「　頂起砂鑼時¶身心都不見西風一陣來落葉兩三片(塗毒¶䇿)」
#+END_VERSE

#+BEGIN_VERSE
「　村飲夜歸來健倒三四五摩挲青莓苔莫¶瞋驚着汝(息菴觀)」
#+END_VERSE

#+BEGIN_VERSE
「　銅砂鑼裏滿盛油潦倒巖¶頭不識羞却向蟭螟眼睫上樓頭浪宕逞風¶流(空叟印)」
#+END_VERSE

#+BEGIN_VERSE
「　百萬雄兵入漢關威如猛虎陣如¶山單刀直取顏良首不是關公也大難(無境¶徹)」
#+END_VERSE

#+BEGIN_VERSE
「　塵中辨主問巖頭心識如何會得休鼻孔¶眼睛都要見銅砂鑼裏滿盛油(橫川珙)」
#+END_VERSE
】
「巖頭¶
問欽山如何是真言欽曰南無佛陀耶。」
【
頌曰。¶

#+BEGIN_VERSE
「　隨機有問隨機荅不是禪𠔃不是玄後代無¶端翻譯出却將梵語作唐言(退耕寧)」
#+END_VERSE
】
「巖頭凡¶
有所問只噓一聲。」
【
頌曰。
#+BEGIN_VERSE
「　龍臥碧潭靜雲收皓¶月圓七星光燦爛誰薦未生前(大洪遂)」
#+END_VERSE
】
「巖頭¶
因僧問路逢猛虎時如何師曰拶。」
【
頌曰。
#+BEGIN_VERSE
「　巖頭¶一拶虛空迸裂父子不傳神仙妙訣(破菴先)」
#+END_VERSE
】¶

「巖頭示眾云大凡唱教須從無欲中流出三¶
句只是理論咬去咬住欲去不去欲住不住¶
或時一向不去或時一向不住。」
【
頌曰。
#+BEGIN_VERSE
「　三文買¶箇撈波子摝蜆摝鰕經幾年逆順短長休要¶說誰家屋裏竈無烟(虛堂愚)」
#+END_VERSE
】
「巖頭值沙汏於
<pb:KR6q0244_C_014-0777c>¶
鄂渚湖邊作渡子兩岸各掛一板有人過渡¶
打板一下師曰阿誰或曰要過那邊去師乃¶
舞棹迎之一日因一婆抱一孩兒來乃曰呈¶
橈舞棹即不問且道婆手中兒甚處淂來師¶
便打婆曰婆生七子六箇不遇知音秪這一¶
箇也不消淂便拋向水中。」
【
頌曰。
#+BEGIN_VERSE
「　買賣交關直¶須當價若少分文定遭行罵休行罵遠近聞¶之成話欛(海印信)」
#+END_VERSE

#+BEGIN_VERSE
「　時展家風與眾殊探身虎¶穴有功夫拈橈擊處留無計夜靜同誰泛五¶湖(三祖宗)」
#+END_VERSE

#+BEGIN_VERSE
「　親兒弃了更無親撒手歸家罷問¶津呈橈舞棹波中客休向江頭覔渡人(真如¶喆二)」
#+END_VERSE

#+BEGIN_VERSE
「　老來無累亦無囙獨寢高堂只此身除却¶江中混波客復誰還是不覊人咄[栽-木+ㄅ]箇老婆¶親兒不柰何富嫌千口少貧恨一身多(楮衲¶秀)」
#+END_VERSE

#+BEGIN_VERSE
「　舞棹呈橈意自殊相逢江上話程途親兒¶擲了獨歸去春水溶溶碧滿湖(智海普融平)」
#+END_VERSE
¶

#+BEGIN_VERSE
「　舞棹呈橈古渡頭婆婆相見問來由何人𢬵¶得親生子拋向江心更不[(冰-水+〡)*ㄆ](上方益)」
#+END_VERSE

#+BEGIN_VERSE
「　鄂陽江¶口擲釣絲摝蜆撈蝦不計時驀被老婆相借¶問藂林千古振雄規如今過在邪師客擺手¶相逢論棄兒意在目前如會淂莫信傍人說¶是非(佛燈珣)」
#+END_VERSE

#+BEGIN_VERSE
「　借路經過常式事誰知祖禰累¶兒孫婆婆耐恨江頭棄留得佳聲四海聞(月¶菴果)」
#+END_VERSE

#+BEGIN_VERSE
「　親兒棄了復何言月在波心印碧天獨
<pb:KR6q0244_C_014-0778a>¶有一身無繫累困眠醒坐任隨緣(踈山如)」
#+END_VERSE

#+BEGIN_VERSE
「　鄂¶陽江上垂鈎線時節相逢錦鱗現拈來信手¶任縱橫逐浪隨波無[(厂@巳)*頁]戀(大溈智)」
#+END_VERSE

#+BEGIN_VERSE
「　一子親生¶步步隨呈橈舉棹指人歸老婆遭打機先露¶海岳掀翻動四維(簡堂機)」
#+END_VERSE

#+BEGIN_VERSE
「　一葉扁舟泛渺茫¶呈橈舞棹別宮商山雲海月俱拋棄贏得莊¶周蝶夢長(尼無著揔)」
#+END_VERSE

#+BEGIN_VERSE
「　相逢把手上高峰四顧¶寥寥天宇空一曲漁歌人不會蘆花飛起渡¶頭風(無菴全)」
#+END_VERSE

#+BEGIN_VERSE
「　舞棹呈穘逢賊[邱-丘+胠]扣舷三下親¶擒捉只這一枚都𩗺却棹歌歸去風濤落(朴¶翁銛)」
#+END_VERSE

#+BEGIN_VERSE
「　從來六箇不知音一箇全拋惡浪深義¶斷情忘無處覔三千剎海冷沉沉(天目禮)」
#+END_VERSE

#+BEGIN_VERSE
「　鄂¶渚渡頭窮鬼子全機錯在扣舷時何如別下¶一轉語救取婆婆苐七兒(南叟茂)」
#+END_VERSE

#+BEGIN_VERSE
「　舞棹呈橈¶鄂渚邊驗人何苦結生冤自從賺了婆拋子¶誰敢𢬵身上渡船(梓巖玉)」
#+END_VERSE
】
「巖頭在鄂渚湖三¶
文買箇黑撈波每日撈鰕摝蜆且恁麼過時¶
僧舉似雪峯峰云窮鬼子道他快活也不徹。」¶

【頌曰。
#+BEGIN_VERSE
「　且於湖伴撈鰕蜆不向滄溟釣巨鼇一¶葉扁舟一簑笠閑眠閑坐任風濤(海印信)」
#+END_VERSE

#+BEGIN_VERSE
「　野¶水舟橫芳草渡人來舞棹或呈橈撈鰕摝蜆¶隨時過却向何時得六鼇(水菴一)」
#+END_VERSE
】
「巖頭因沙¶
汰在甘贄家過夏補衣次贄行過師以針作¶
剳勢贄遂慗衣欲謝妻問云作什麼贄云說
<pb:KR6q0244_C_014-0778b>¶
不得妻云也要大家知贄舉前話妻云此去¶
三十年後須知一回飲水一回噎女子聞云¶
誰知盡大地人性命被奯上座劄將去也。」¶

【頌曰。
#+BEGIN_VERSE
「　針頭剳去幾人知婦兒女子莫猜疑聖¶凡命脉果何在(以拂子聲禪序角云)向此須明上上機¶(長靈卓)」
#+END_VERSE

#+BEGIN_VERSE
「　無孔笛子兩頭吹韻出青霄徹九維¶可憐一對冤家種人人鼻孔大頭垂(佛燈珣)」
#+END_VERSE
¶

#+BEGIN_VERSE
「　不點自行不撥自轉伎倆天然機輪如箭如¶今分付當行家百嵗光陰已不多若能直下¶猛提取天上人間爭奈何(巳菴深)」
#+END_VERSE

#+BEGIN_VERSE
「　夜半三更¶來討火我罵󲊛兮󲊛罵我相喚相呼歸未歸¶也有無衣草裏坐(虛堂愚)」
#+END_VERSE
】
「福州雪峰義存¶
禪師(嗣德山)初參德山問從上宗乘學人還¶
有分也無山打一棒曰道甚麼師曰不會至¶
明日請益山曰我宗無語句實無一法與人。」¶

【頌曰。
#+BEGIN_VERSE
「　此疾懷來沒量時尋醫求卜過多師濃¶煎一服通神散血汗滂流徹四肢(保寧勇)」
#+END_VERSE

#+BEGIN_VERSE
「　是¶法平等無高下伊余有分必相亞雖無一法¶輕與人棒下龍蛇從變化(雲巖因)」
#+END_VERSE
】
「雪峰與¶
巖頭欽山至澧州鼇山鎮阻雪頭每日打睡¶
師一向坐禪一日喚頭曰師兄師兄且起來¶
頭曰作甚麼師曰今生不著便共文邃箇漢¶
行脚到處被他累今日到此又只打睡頭喝¶
曰噇眠去每日床上坐恰似七村裏土地他
<pb:KR6q0244_C_014-0778c>¶
時後日魔魅人家男女去在師點胷曰我這¶
裏未穩在不敢自謾頭曰我將謂󲊛他日向¶
孤峰頂上盤結草庵播揚大教猶作這箇語¶
話師曰我實未穩在頭曰若實如此據󲊛見¶
處一一通來是處與󲊛證明不是處與󲊛剗¶
却師曰初到鹽官見上堂舉色空義得箇入¶
處頭曰此去三十秊切忌舉著又見洞山過¶
水偈曰切忌從他覔迢迢與我踈渠今正是¶
我我今不是渠頭曰若與麼自救也未徹在¶
師又曰後問德山從上宗乘中事學人還有¶
分也無山打一棒曰道甚麼我當時如桶底¶
脫相似頭喝曰󲊛不聞道從門入者不是家¶
[玝-十+小]師曰他後如何即是頭曰他後若欲播楊¶
大教一一從自己胷襟流出將來與我蓋天¶
蓋地去師於言下大悟便作禮起連聲呌曰¶
師兄今日始是鼇山成道。」
【
頌曰。
#+BEGIN_VERSE
「　說盡平生¶去住因到頭難遇赤心人忽然自肯成家業¶瓦礫拈來也是[玝-十+小](成枯木)」
#+END_VERSE

#+BEGIN_VERSE
「　鼇山成道足人傳¶莫是從前話未圓頼有玄沙知始末徧身紅¶爛在漁船龍門遠丈夫淩勵志英雄向外馳¶求枉用功到得鼇山開眼覷方知屋裏用無¶窮(佛燈珣)」
#+END_VERSE

#+BEGIN_VERSE
「　孤村陋店雪紛紛平地無風起浪¶痕醜拙只因藏不得胷襟流出盖乾坤(銕山¶仁二)」
#+END_VERSE

#+BEGIN_VERSE
「　三回九度太顢頇到底須尋舊路還待得
<pb:KR6q0244_C_014-0779a>¶鼇山消積雪至今平地起波瀾困有眠床飢¶有飯連聲何事呌師兄明朝雪霽鼇山路依¶舊一程還一程(象外超)」
#+END_VERSE
】
「雪峯住菴時有兩僧¶
來師以手拓菴門放身出曰是甚麼僧亦曰¶
是甚麼師低頭歸菴僧辝去師問甚麼處去¶
曰湖南師曰我有箇同行住巖頭附汝一書¶
去書曰某書上師兄某一自鼇山成道後迄¶
至于今飽不飢同㕘某書上僧到巖頭頭問¶
甚處來曰雪峯來有書達和尚頭接了乃問¶
別有何言句僧遂舉前話頭曰他道甚麼曰¶
他無語低頭歸菴頭曰噫我當初悔不向伊¶
道末後句若向伊道天下人不柰雪老何僧¶
至夏末請益前話頭曰何不早問曰未敢容¶
易頭曰雪峯雖與我同條生不與我同條死¶
要識末後句秪這是。」
【
頌曰。
#+BEGIN_VERSE
「　末後句為君說明¶暗雙雙底時莭同條生也共相知不同條死¶還殊絕還殊絕黃頭碧眼須甄別南北東西¶歸去來夜深同看千巖雪(雪竇顯)」
#+END_VERSE

#+BEGIN_VERSE
「　末後句𠔃¶無問處萬仞銕山橫在路當日巖頭不柰何¶至今雪老難伸吐倒捋虎鬚方識虎未觧行¶人休離母透過牢關舉似君把定𠰸喉淚如¶雨(佛印元)」
#+END_VERSE

#+BEGIN_VERSE
「　雪老却入菴中後路上無人見得¶伊頼有故人千里在同條生死不同時(白雲¶端)」
#+END_VERSE

#+BEGIN_VERSE
「　雪老別鼇山卓菴閩中坐一日見僧來探
<pb:KR6q0244_C_014-0779b>¶頭道什麼末後句少人和却得巖頭重注破¶同條生同條死末後句莫錯舉(照覺捴)」
#+END_VERSE

#+BEGIN_VERSE
「　切瑳¶琢磨變態譊訛葛陂化龍之杖陶家居蟄之¶梭同條生兮有數同條死𠔃無多末後句秖¶這是風舟載月浮秋水(天童覺)」
#+END_VERSE

#+BEGIN_VERSE
「　雪老大開方¶便路低頭却入菴中去者僧有眼恰如盲却¶被巖頭行一步者僧好休不肯休依然依路¶去悠悠元來不會雪峯意却被巖頭甕[匚@贛]頭¶(天童覺)」
#+END_VERSE

#+BEGIN_VERSE
「　龍吟枯木菴中出天上人間無等匹¶虎嘯巖頭石上來晴空忽迸一聲雷堪笑春¶池猶拾礫空山空到又空回(佛心才)」
#+END_VERSE

#+BEGIN_VERSE
「　露面出¶來猶不識[仁-二+氏]頭歸去更難知那堪末後一句¶子直到于今四海疑(保寧勇)」
#+END_VERSE

#+BEGIN_VERSE
「　雙眀復雙暗獨立¶絕殊方乘機覿面提其鋒安可當同條生兩¶鏡相照無能名不同條死鐵樹花開亘今古¶末後句始到牢關拈却門前大案山(圓悟勤)」
#+END_VERSE
¶

#+BEGIN_VERSE
「　末後句為君說踏着秤鎚硬似鐵寒則普天¶寒熱則普天熱若是達磨兒孫各各自知時¶莭知時莭為君說九尾烏龜莫當鼇山石鼈¶(佛鑑勤)」
#+END_VERSE

#+BEGIN_VERSE
「　雪峰費盡平生力懵懂禪和意轉疑可¶憐末後一句子巖頭土上更加泥(龍門遠)」
#+END_VERSE

#+BEGIN_VERSE
「　同¶條生𠔃不同死弟既耳聾兄目瞽家門蕩盡¶徹骨窮却把黃金如糞土末後句休莾鹵甜¶者甜兮苦者苦(北海心)」
#+END_VERSE
】
「雪峯一日陞座眾集
<pb:KR6q0244_C_014-0779c>¶
定師輥出木毬玄沙遂捉來安舊處。」
【
頌曰。
#+BEGIN_VERSE
「　雪¶峯輥毬孰辨機一千五百幾人知貶起眉毛¶千萬里湏是吾門師子兒(北塔祚)」
#+END_VERSE

#+BEGIN_VERSE
「　天𠔃寬地¶兮𤄃雪峯輥毬幾忉怛一輥直上湏彌山無¶量人天眼開豁眼開豁脫却多年臭皮韈步¶行走馬到新羅報道花湏連夜發(天衣懷)」
#+END_VERSE

#+BEGIN_VERSE
「　雪老¶平生好輥毬輥來輥去輥無休一千五百人¶同戲誰觧輸機賽一籌(佛國白)」
#+END_VERSE

#+BEGIN_VERSE
「　収來輥去事方¶圓獨許漁郎上釣船眀月蘆花同一色落霞¶孤鶩共遙天(夢菴信)」
#+END_VERSE

#+BEGIN_VERSE
「　象骨木毬一輥出三世¶如來能事畢可憐天下徧叅尋只道黃連不¶是蜜(石[(工*几)/石]眀)」
#+END_VERSE

#+BEGIN_VERSE
「　輥向人前事未休再安舊處有¶來由一聲斷[序-予+(鴈-厂)]鳴雲漢兩岸蕭蕭蘆荻秋(戴¶無為)」
#+END_VERSE
】
「一作雪峯因玄沙來三箇一時輥出沙¶
便作偃倒勢師曰尋常用幾箇曰三即一一¶
即三。」
【
頌曰。
#+BEGIN_VERSE
「　團團輥出沒來由不立名模見便¶休三一一三重注脚螺江依舊向東流(圓覺¶演)」
#+END_VERSE

#+BEGIN_VERSE
「　山寺裏頭無可作輥出木毬兩三箇不¶獨玄沙遭一攧雪峯老人亦話墮([悚*頁]菴樞)」
#+END_VERSE
】
「雪¶
峯上堂南山有一條鼈鼻蛇汝等諸人切湏¶
好看長慶出曰今日堂中大有人喪身失命¶
雲門以拄杖攛向師前作怕勢有僧舉似玄¶
沙沙曰須是稜兄始得然雖如是我即不然¶
曰和尚作麼生沙曰用南山作麼。」
【
頌曰。
#+BEGIN_VERSE
「　象
<pb:KR6q0244_C_014-0780a>¶骨巖高人不到到者須是弄蛇手稜兄俻師¶不奈何喪身失命知多少韶陽知重撥草南¶北東西無處討忽然突出拄杖頭拋對雪峯¶大張口大張口同閃電剔起眉毛還不見如¶今藏在乳峯前來者一一看方便師高聲喝¶云看脚下(雪竇顯)」
#+END_VERSE

#+BEGIN_VERSE
「　臨濟喝兮德山棒子胡狗¶𠔃誰敢向未若南山鼈鼻蛇一千五百衲子¶喪韶陽本色弄蛇手自古及今曾未有忽然¶放出若星流象骨禪翁遭一口(正覺逸)」
#+END_VERSE

#+BEGIN_VERSE
「　象骨¶鼈蛇當大路稜師可惜便亡身雲門弄得雖¶然活爭似南山不用親(白雲端)」
#+END_VERSE

#+BEGIN_VERSE
「　打鼓弄琵琶¶相逢一會家雲門能合調長慶觧隨邪古曲¶非音律南山鼈鼻蛇何人知妙訣的子是玄¶沙(真淨文)」
#+END_VERSE

#+BEGIN_VERSE
「　玄沙太剛長慶少勇南山鼈鼻死¶無用風雲際會頭角生果見韶陽下手弄下¶手弄激電光中看變動在我也能遣能呼於¶彼也有擒有縱底事而今付阿誰冷口傷人¶不知痛(天童覺)」
#+END_VERSE

#+BEGIN_VERSE
「　象骨老人示徒擬議遭他一¶口韶陽突出驚人未免傷鋒犯手(尼無著㧾)」
#+END_VERSE
】¶

「雪峯示眾曰飯籮邊坐餓死人臨河渴死漢¶
玄沙云飯籮裏坐餓死人水裏沒頭浸渴死¶
漢雲門云通身是飯通身是水。」
【
頌曰。
#+BEGIN_VERSE
「　通身¶是飯通身水饒舌沙彌下口難悟得頓除饑¶渴念迷時往往更求餐(本覺一)」
#+END_VERSE
】
「雪峯示眾曰
<pb:KR6q0244_C_014-0780b>¶
大地撮來如粟米粒大拋向面前漆桶不會¶
打鼓普請看。

長慶問雲門曰雪峯與麼道¶
還有出頭不得處麼門曰有曰作麼生門曰¶
不可揔作野狐精見觧又曰狼籍不少。」
【
頌¶
曰。
#+BEGIN_VERSE
「　牛頭沒馬頭回曹溪鏡裏絕塵埃打鼓看¶來君不見百花春至為誰開(雪竇顯)」
#+END_VERSE

#+BEGIN_VERSE
「　眉毛𦉑¶裏遊南岳大海波心泛釣舟薄藝隨身終不¶說從他打鼓看無休(白雲端)」
#+END_VERSE

#+BEGIN_VERSE
「　疾燄過風奔流¶度刃唱拍相隨拳踢相應驀然轟起震天雷¶百草頭顛春色回(圓悟勤)」
#+END_VERSE

#+BEGIN_VERSE
「　打鼓普請看直得¶眉毛寒拾得寒山舞笑倒老豐干(楚安方)」
#+END_VERSE

#+BEGIN_VERSE
「　撥¶動乾坤步轉移南觀北斗有誰知金烏暮向¶西山急曉逐扶乘半夜飛(石門易)」
#+END_VERSE

#+BEGIN_VERSE
「　天不能盖¶地不能載簉破面門漆桶不會銕船同駕入¶滄溟持得驪珠如斗大(佛心才)」
#+END_VERSE
】
「雪峯一日登¶
座召眾曰看看東邊底又曰看看西邊底汝¶
若要會拈拄杖擲下曰向這裏會取。」
【
頌曰。¶

#+BEGIN_VERSE
「　東邊覷了復西觀拄杖重重話嵗寒帶雨一¶枝花落盡不煩公子倚闌干(冶父川)」
#+END_VERSE
】
「雪峯與¶
玄沙行次師指面前地曰這一片田地好造¶
一箇無縫塔沙曰高多少師上下顧視沙曰¶
人天福報即不無和尚靈山受記未夢見在¶
師曰󲊛作麼生沙曰七尺八尺。」
【
頌曰。
#+BEGIN_VERSE
「　父子¶同行相將入草起無縫塔功高䇿巧帶水拖
<pb:KR6q0244_C_014-0780c>¶泥漏逗不少雖然落七落八爭奈有道理好¶(佛燈珣)」
#+END_VERSE

#+BEGIN_VERSE
「　指出長生地不迷造成無縫塔巍巍¶大家從此無餘事渴飲飢餐且度時(野菴璇)」
#+END_VERSE
】¶

「雪峯示眾曰三世諸佛向火𦦨上轉大法輪¶
玄沙云近日官令稍嚴師曰作麼生沙云不¶
許人[攙-、]行奪市師不覺吐舌雲門云火燄為¶
三世諸佛說法三世諸佛立地聽。」
【
頌曰。
#+BEGIN_VERSE
「　火¶燄騰輝說最親無邊諸佛近前聞誰知更有¶傍觀者鼻孔撩天不喜君(白雲端)」
#+END_VERSE

#+BEGIN_VERSE
「　一堆猛燄¶亘天紅三世如來在此中轉大法輪今已了¶眉毛眨上起清風(保寧勇)」
#+END_VERSE

#+BEGIN_VERSE
「　紅燄光中也大奇¶明明演說白毫輝可憐雪老并韶石燒卻眉¶毛緫不知(普融平)」
#+END_VERSE

#+BEGIN_VERSE
「　阿誰[跍-十+水]着雪峯蹤三世諸¶佛火燄中頼有雲門相暖熱火星吹得滿堂¶紅(慈受深)」
#+END_VERSE

#+BEGIN_VERSE
「　將謂猴白更有猴黑互換投機神¶出鬼沒烈𦦨亘天佛說法亘天烈燄法說佛¶風前剪斷葛藤窠一言勘破維摩詰(圓悟勤)」
#+END_VERSE
¶

#+BEGIN_VERSE
「　三世諸佛轉法輪一大藏教說不盡象骨當¶機正令行玄沙見機行正令或說或聽聞不¶聞電捲星飛誰與論撥轉那邊関捩子眉毛¶留得兩莖存(瞎堂遠)」
#+END_VERSE

#+BEGIN_VERSE
「　有是父𠔃有是子同條¶生也同條死三世如來烈燄堆互換說法元¶如此莫顛言休倒語截斷葛藤須薦耴(石菴¶玿)」
#+END_VERSE
】
「雪峯普請往寺莊路逢獼猴師曰這畜生
<pb:KR6q0244_C_014-0781a>¶
一人背一面古鏡摘山僧稻禾僧曰曠刼無¶
名為什麼彰為古鏡師曰瑕生也曰有什麼¶
死急話端也不識師曰老僧罪過。」
【
頌曰。
#+BEGIN_VERSE
「　人¶人有面古鏡何法門而不罄叅玄上士迷頭¶緝線老婆頓證(興教壽)」
#+END_VERSE

#+BEGIN_VERSE
「　堪笑山翁不識羞為¶他頭上更安頭巖前跳躑無尋處一片殘霞¶曉未[(冰-水+〡)*ㄆ](保寧勇)」
#+END_VERSE

#+BEGIN_VERSE
「　大地為爐冶何年鼓鑄功圓¶同諸佛面高鑑十方空(祖印明)」
#+END_VERSE

#+BEGIN_VERSE
「　鑒覺未萌全¶體現纔分鑑照便成瑕要知瑩徹圓明處長¶短青黃緫不差(白楊順)」
#+END_VERSE
】
「雪峯在洞山作飯頭¶
淘米次山問淘沙去米淘米去沙師曰沙米¶
一時去山曰大眾喫箇甚麼師遂覆却米盆。」¶

【頌曰。
#+BEGIN_VERSE
「　滿鉢盛來一物無豈同香積變[玝-十+小]蘇日¶月並輪長不照木人舞袖向紅爐(投子青)」
#+END_VERSE

#+BEGIN_VERSE
「　乖¶龍作雨非意測猛虎挾物不露迹洞山雪老¶共相酬寥寥千古無人識(伊菴權)」
#+END_VERSE
】
「雪峯因僧¶
問我眼本正因師故邪時如何師曰迷逢達¶
磨曰我眼何在師曰得不從師。」
【
頌曰。
#+BEGIN_VERSE
「　達磨¶迷時在少林今人不曉為傳心堪羨迷人逢¶達磨三冬過後又新春(天衣懷)」
#+END_VERSE

#+BEGIN_VERSE
「　裂破古今沒¶窠臼當機大闡血盆口脚尖趯出佛如麻李¶四張三無路走(或菴體)」
#+END_VERSE
】
「雪峯因僧問寂寂無¶
依時如何師曰猶是病曰轉後如何師曰船¶
子下楊州。」
【
頌曰。
#+BEGIN_VERSE
「　寂寂無依病正深雪老當
<pb:KR6q0244_C_014-0781b>¶年痛處針一喚喚回春夢破千山渾作木龍¶吟(自得暉)」
#+END_VERSE
】
「雪峯示眾云此事不從唇吻淂不¶
從黃卷上得不從諸方老宿得合從甚麼處¶
得也須子細。」
【
頌曰。
#+BEGIN_VERSE
「　一滴真珠紅潑醅殷勤¶相勸兩三回到頭欲盡東君意吞卻臨行上¶馬盃(皖山凝)」
#+END_VERSE
】
「雪峯因僧問古澗寒泉時如何¶
師曰瞪目不見底曰飲者如何師曰不從口¶
入僧後到趙州舉此話州曰不從口入不可¶
從鼻裏入僧却問古澗寒泉時如何州曰苦¶
曰飲者如何州曰死師聞得乃曰趙州古佛¶
遙望作禮自此不荅話。」
【
頌曰。
#+BEGIN_VERSE
「　古澗寒泉浩¶渺瀰分明枝𣲖暗流時不從口入無滋味苦¶死令渠話不知(雲盖昌)」
#+END_VERSE

#+BEGIN_VERSE
「　黯黯雲攢覆雪峯青¶青趙老一雙瞳從前汗馬無人識只要重論¶盖代功(寶峯照)」
#+END_VERSE

#+BEGIN_VERSE
「　縱奪還他老作家奔流度刃¶數如麻深深澗裏無人到飲者重添眼裏沙¶(佛心才)」
#+END_VERSE

#+BEGIN_VERSE
「　鮑老當年笑郭郎人前舞袖太郎當¶及乎鮑老出來舞依舊郎當勝郭郎(真淨文)」
#+END_VERSE
¶

#+BEGIN_VERSE
「　趙州象骨巖舉世無倫擬共撫沒絃琴千載¶清人耳古澗寒泉瞪目疑然不從口入飲者¶忘筌重出語苦又死不荅話同彼此相逢兩¶會家打鼓弄琵琶箇中誰是的白鳥入蘆花¶(圓悟勤)」
#+END_VERSE

#+BEGIN_VERSE
「　雪峯古澗泉深趙州石橋水苦若知¶異水同源飲者不妨疑悟不從鼻孔入白浪
<pb:KR6q0244_C_014-0781c>¶高三級從此不荅話豈免酬高價金剛圈子¶栗𣗥蓬觧透橫行四天下(佛性泰)」
#+END_VERSE
】
「雪峯曰世¶
界闊一尺古鏡闊一尺世界闊一丈古鏡闊¶
一丈玄沙指火爐曰闊多少師曰如古鏡闊¶
沙曰老和尚脚根未點地在。」
【
頌曰。
#+BEGIN_VERSE
「　世界能¶將古鏡齊言中辨的卻成迷白雲起處青山¶秀天曉依前月落西(象田卿)」
#+END_VERSE

#+BEGIN_VERSE
「　十方世界一面¶鏡鏡裏看形未足真摸着鼻頭渠是我那時¶方見本來人([悚*頁]菴樞)」
#+END_VERSE
】
「雪峯聞一僧在山下卓¶
菴多年不剃頭畜一長柄杓溪邊舀水時有¶
僧問如何是祖師西來意主曰溪深杓柄長¶
師聞得乃曰也甚奇恠一日將剃刀同侍者¶
去訪纔相見便舉前話問是菴主語否曰是¶
師曰若道得即不剃󲊛頭主便洗頭跪師前¶
師即與剃頭。」
【
頌曰。
#+BEGIN_VERSE
「　當言不避截舌當爐不¶避猛火趂手作得家生到老自能穩坐水深¶杓柄長舀水洗頭剃雪峯刀上眼忽開琉璃¶殿裏無關閉(月堂昌)」
#+END_VERSE

#+BEGIN_VERSE
「　雪老垂慈肎訪他一毫¶頭上辨龍蛇須知不涉言詮外脫體風流出¶當家(東山源)」
#+END_VERSE
】
「雪峯因閩帥施銀交床僧問曰¶
和尚受大王如此供養將何報荅師以手托¶
地曰少打我。」
【
頌曰。
#+BEGIN_VERSE
「　大王信重送交床傍問¶禪徒太著忙下手低聲言少打劣中全勝阿¶誰詳(洞山聦)」
#+END_VERSE

#+BEGIN_VERSE
「　因問如何報主恩舉畢全[(冰-水+〡)*ㄆ]坐
<pb:KR6q0244_C_014-0782a>¶要津船頭若有風浪動滿目流沙不見人(汾¶陽昭)」
#+END_VERSE

#+BEGIN_VERSE
「　得人一牛還人一馬投之報之風流儒¶雅如今大有受恩人不知誰是報恩者(正覺¶逸)」
#+END_VERSE

#+BEGIN_VERSE
「　不知將底報君恩風起江湖水皺痕一片¶古帆乘興去與誰相逐過天門(保寧勇)」
#+END_VERSE

#+BEGIN_VERSE
「　此(旨)¶流行七十年多人言論少人甄托地便令輕¶打我認着依前又更顛(般若柔)」
#+END_VERSE

#+BEGIN_VERSE
「　受施兩邊皆¶是幻臨機何不惜眉鬚也知此外無長伎咄¶這黔州老瞎驢(寶葉源)」
#+END_VERSE
】
「雪峯因閩王封柑橘¶
各一顆遣使送至東問既是一般顏色為甚¶
麼名字不同師遂依舊封回王復馳問玄沙¶
沙將一張紙盖卻。」
【
頌曰。
#+BEGIN_VERSE
「　柑橘閩王親手封¶將來直問擊宗風長人入水分明在更問玄¶沙又不通汾陽為汝開天路寶坊金界碧霄¶空(汾陽昭)」
#+END_VERSE

#+BEGIN_VERSE
「　閩主兩般馳獻上雪峯一等倒封¶回人情上下俱周美免把完全更擘開(保寧¶勇)」
#+END_VERSE

#+BEGIN_VERSE
「　柑橘將來不用疑銕牛蚊子咬應癡閩王¶猶未識師旨更請玄沙下一錐(延壽慧)」
#+END_VERSE

#+BEGIN_VERSE
「　分明¶柑橘勿譊訛獻花借水辨龍蛇白紙一張都¶盖了免教天下動干戈(冶父川)」
#+END_VERSE

#+BEGIN_VERSE
「　一般顏色兩¶般名紙盖難謾眾眼睛雪嶺當時便封轉閩¶王猶未息疑情(橫川珙)」
#+END_VERSE
】
「雪峯示眾曰盡大地¶
是箇觧脫門把手機伊不肎入時有一僧出¶
曰和尚恠某甲不得又一僧曰用入作甚麼
<pb:KR6q0244_C_014-0782b>¶
師便打。」
【
頌曰。
#+BEGIN_VERSE
「　大地是箇觧脫門三世諸佛¶一口吞將為雪峯有奇特却來謾我好兒孫¶([悚*頁]菴樞)」
#+END_VERSE
】
「雪峯因僧問緊要處乞師指示師曰¶
是甚麼僧於言下大悟。

雲門云雪峯向󲊛¶
道什麼。」
【
頌曰。
#+BEGIN_VERSE
「　雪峯騎駿馬雲門跨驢兒一¶踢一踏相奔馳長安有路非無路夜半行時¶人不知(圓悟勤)」
#+END_VERSE

#+BEGIN_VERSE
「　無量刼來是箇甚麼覿面全¶提幾乎蹉過不蹉過土苴堆頭且高臥」
#+END_VERSE
】
「雪¶
峯一日在僧堂內燒火閉卻前後門乃呌曰¶
救火救火玄沙將一片柴從牎櫺中拋入師¶
便開門。」
【
頌曰。
#+BEGIN_VERSE
「　巨岳塵飛蟭螟生兒兒落塵¶裏如錐錐泥燒火救火閉門開門拋柴家醜¶外頭見萬象森羅一口吞(月堂昌)」
#+END_VERSE

#+BEGIN_VERSE
「　高燒榾柮¶煖通身快活難禁一屋春不是謝郎來合火¶誰知門外有寒人(石林鞏)」
#+END_VERSE
】
「雪峯問僧甚麼處¶
來僧曰漸中來師曰船來陸來曰二途俱不¶
涉師曰爭得到這裏曰有什麼隔礙師打趂¶
出僧過十年後再來師又問甚處來曰湖南¶
師曰湖南與這裏相去多少曰不隔師竪起¶
拂子曰還隔這箇麼曰若嗝即不到也師又¶
打趂出此僧住後凢見人便罵師一日有同¶
行聞特去訪問兄到雪峯有何言句便如是¶
罵他遂舉前話被同行㖃叱與他說破這僧¶
當時悲泣甞向中夜焚香遙禮。」
【
頌曰。
#+BEGIN_VERSE
「　帶角
<pb:KR6q0244_C_014-0782c>¶擎頭去復來雪[庭-壬+手]兩見戰旗開軍前不悞將¶軍令空有英雄出九垓九垓雖出有牢關未¶透牢關未足觀棒頭有眼明如日要識真金¶火裏看(佛燈珣)」
#+END_VERSE

#+BEGIN_VERSE
「　見說閩山多蠱毒千方百計¶避無由殤中既有催魂鬼一命還他方始休¶(虛堂愚)」
#+END_VERSE
】
「雪峯普請次自負一束藤路逢一僧¶
便拋下僧擬取師一[跍-十+水][跍-十+水]倒㱕舉似長生曰¶
我適來[跍-十+水]得者僧甚快長生曰和尚須替者¶
僧下涅盤堂始得。

雪竇云長生大似東家¶
人死西家人助哀也好與一[跍-十+水]。」
【
頌曰。
#+BEGIN_VERSE
「　暗拋¶香餌在江湄果是金鱗釣得㱕不是[糸*系]綸[(冰-水+〡)*ㄆ]¶得疾幾乎輸與鷺鷥兒(上方益)」
#+END_VERSE

#+BEGIN_VERSE
「　偉[栽-木+ㄅ]雪老法¶中英肩上藤薪覿面呈目前不薦當頭着和¶身一[跍-十+水]倒囊傾會知擔重囙柴束自然便重¶不便輕何山奉報諸禪侶孩兒須是的親生¶(佛燈珣)」
#+END_VERSE

#+BEGIN_VERSE
「　雪老擔藤憩歇時一僧纔見便慈悲¶近前擬取攔胷[跍-十+水]舉似長生更一椎(石門聦)」
#+END_VERSE
¶

#+BEGIN_VERSE
「　雪峯[跍-十+水]者僧不殺長生扶者僧不起可憐一¶束爛枯藤狼藉至今愁滿地(西巖惠)」
#+END_VERSE
】
「雪峯與¶
玄沙夾籬次沙曰夾籬處還有佛法也無師¶
曰有曰如何是夾籬處佛法師撼籬一下沙¶
曰某甲不與麼師曰子又作麼生曰穿取[篾-戍+伐]¶
頭過來。」
【
頌曰。
#+BEGIN_VERSE
「　父子相携入故園[篾-戍+伐]頭時過¶短籬邊爛泥有刺無人見[跍-十+水]着方知腳底穿
<pb:KR6q0244_C_014-0783a>¶([悚*頁]菴樞)」
#+END_VERSE
】
「雪峯因三聖問透網金鱗以何為食¶
師曰待汝出網來向汝道聖曰一千五百人¶
善知識話頭也不識師曰老僧住持事繁。」¶

【頌曰。
#+BEGIN_VERSE
「　透網之魚不識鈎貪游浪水認浮頭高¶灘坐釣垂慈者回棹[(冰-水+〡)*ㄆ]綸却上舟(汾陽昭)」
#+END_VERSE

#+BEGIN_VERSE
「　透¶網金鱗休云滯水搖蕩乾坤振鬣擺尾千尺¶鯨奔洪浪飛一聲雷震清飈起清飈起天上人間知¶幾幾(雪竇顯)」
#+END_VERSE

#+BEGIN_VERSE
「　張三賣物高擡價李回還依市¶價酬交易不成猶作閙李公店鋪一時休(海¶印信)」
#+END_VERSE

#+BEGIN_VERSE
「　老倒漁翁坐釣臺金鱗赫赫鼓波來海門¶空闊纔施繩霹靂一轟天地開(真淨文二)」
#+END_VERSE

#+BEGIN_VERSE
「　放¶去[(冰-水+〡)*ㄆ]來得自由不堪憂處亦堪憂可憐滯句¶承言者爭是爭非空白頭」
#+END_VERSE

#+BEGIN_VERSE
「　透網金鱗掣電¶機休云滯水與拖泥雷霆一擊青霄裏傾湫¶何處不滂瀰(真如喆)」
#+END_VERSE

#+BEGIN_VERSE
「　出網分明向道休風雲¶會處有來由雷霆昨夜聲相應依舊為霖徧¶九州(圓通僊)」
#+END_VERSE

#+BEGIN_VERSE
「　擭浪拏雲勢可驚平空驟雨似¶盆傾不因放却淮河閘九曲潮頭卒未平(上¶方益)」
#+END_VERSE

#+BEGIN_VERSE
「　洞裏無雲別有天桃花似錦柳如綿仙¶家不會論冬夏石爛松枯是一年(五祖演)」
#+END_VERSE

#+BEGIN_VERSE
「　鯤¶鯨已插摩霄翼海客猶懸釣月鈎不顧翻空¶洪浪𢙣一帆風信出鼇頭(佛心才)」
#+END_VERSE

#+BEGIN_VERSE
「　全死中全¶活全活中全死一箇訝郎當一箇福建子(徑¶山杲)」
#+END_VERSE

#+BEGIN_VERSE
「　金鱗透網欲吞舟一向衝波逆水流却
<pb:KR6q0244_C_014-0783b>¶被漁翁閒引釣隨波逐浪謾悠悠(鼓山珪)」
#+END_VERSE

#+BEGIN_VERSE
「　俊¶鶻冲天寒雞曉眠脫略窠窟遲速不偏截斷¶命根急處放當頭手[月*郤]緩時樣滴水冰生不¶認渠坐籌幃幄江海量君不見透網金鱗活¶計新住持事繁笑殺人(月堂昌)」
#+END_VERSE

#+BEGIN_VERSE
「　百草頭出沒¶三界外遨遊徒布漫天網虗下釣鼇鈎搖鱗¶振鬣撼乾坤兀目昂頭洪浪噴棒雨點喝雲¶奔肎將爭戰定功勛(圓悟勤)」
#+END_VERSE

#+BEGIN_VERSE
「　張猴白李猴黑¶硬如綿軟如銕驀路相逢兩會家臨濟未是¶白拈賊(遯菴演)」
#+END_VERSE

#+BEGIN_VERSE
「　新羅拄杖遂寧鉢衲子家風那¶箇無一等看來如墨黑誰能重與較錙銖(虛¶堂愚)」
#+END_VERSE
】
「雪峯問僧近離甚處曰覆船師曰生死¶
海未渡為甚麼覆却船僧無語乃回舉似覆¶
船船曰何不道渠無生死僧再至進此語師¶
曰此不是汝語曰是覆船恁麼道師曰我有¶
二十棒寄與覆船二十棒老僧自喫不千闍¶
𥠖事。」
【
頌曰。
#+BEGIN_VERSE
「　未渡生死海不應覆却船渠本¶無生死超然離二邊長如杲日麗中天舒光¶照到雪峯前(圓悟勤)」
#+END_VERSE

#+BEGIN_VERSE
「　生死海中猶未渡傳言¶送語幾千程一棒打翻東海鯉迷人直下便¶狂惺(尼無着捴)」
#+END_VERSE
】
「雪峯上堂舉拂子曰遮箇為¶
中下僧問上上人來如何師舉拂子僧曰遮¶
箇為中下師打之。

雲門曰我不似雪峯打¶
葛藤驀拈拄杖云我這箇只為中下機人有
<pb:KR6q0244_C_014-0783c>¶
僧問忽遇上上人來時如何門便打。」
【
頌曰。¶

#+BEGIN_VERSE
「　迅雷不及掩耳下樁要在急水水深樁腳若¶長耳畔雷聲四起拈起拄杖為他中下上上¶人來放過不打秦人一入桃花源子孫千世¶為神仙(月堂昌)」
#+END_VERSE

#+BEGIN_VERSE
「　大機圓應大用直截雪峯雲¶門只得一橛畢竟如何不說不說(松源岳)」
#+END_VERSE
】
「雪¶
峯囙閩王問擬欲盖一所佛殿去時如何師¶
曰大王何不盖取一所空王殿曰請師樣子¶
師展兩手。

雲門云一舉四十九。」
【
頌曰。
#+BEGIN_VERSE
「　空¶王殿樣子雪峯展兩手添得老韶陽一舉四¶十九緫是面南看北斗(即菴覺)」
#+END_VERSE
】
「雪峯送南際¶
長老出乃作女人拜際斂手應諾諾師以手¶
斫額便㱕。」
【
頌曰。
#+BEGIN_VERSE
「　送客隨家豐儉施盡情為¶餞免生疑却蒙惠重過相贈斂手遙知向暮¶㱕(投子青)」
#+END_VERSE
】
「襄州高亭簡禪師(嗣德山)初隔江¶
見德山遙合掌呼曰不審德山以手中扇子¶
再招之師忽開悟乃橫趨而去更不回顧後¶
於襄州開法嗣德山。」
【
頌曰。
#+BEGIN_VERSE
「　江上相逢問逗¶留師資針芥便相投定光金地遙招手智者¶江陵暗點頭(大洪遂)」
#+END_VERSE

#+BEGIN_VERSE
「　德山棺木裏瞠眼高亭¶死水裏藏身賺他多少英靈漢錯認山河作¶眼睛(少室睦)」
#+END_VERSE
】¶
¶
禪宗頌古聮珠通集卷第十四　　　田七
<pb:KR6q0244_C_014-0784a>¶


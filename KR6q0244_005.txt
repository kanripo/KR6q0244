# -*- mode: mandoku-view; -*-
#+DATE: 2016-06-08 5:25
#+TITLE: 禪宗頌古聯珠通集
#+PROPERTY: CBETA_ID C078n1720
#+PROPERTY: ID KR6q0244
#+PROPERTY: SOURCE Zhonghua Canon Vol. 078, No. 1720
#+PROPERTY: VOL 078
#+PROPERTY: BASEEDITION C
#+PROPERTY: WITNESS master
#+PROPERTY: LASTPB <pb:KR6q0244_C_005-0666a> 
#+PROPERTY: JUAN 5
禪宗頌古聮珠通集卷第五　　　　雞五¶
(僧錄司右闡教兼靈谷禪寺住時淨戒重校)¶

  
  * 祖師機緣¶
  
  * 六祖下苐三世¶
  
  * 百丈海(九則)
  * 南泉願(廿七則)
  * 塩官安(三則)¶
  * 㱕宗常(七則)
  * 乳源(一則)
  * 大梅常(四則)¶
  * 五洩默(一則)¶

「洪州百丈山懷海大智禪師(嗣馬祖)師再叅¶
馬祖祖於禪床角取拂子示之師曰只者個¶
更別有祖乃放舊處祖曰󲊛已後將什麼為¶
人師却取拂子呈之祖曰只者個更別有師¶
以拂子掛安舊處方侍立祖振威一喝後檀¶
信請住大雄山岩巒峻極故號之百丈師謂¶
眾曰佛法不是小事老僧昔日被馬大師一¶
喝直淂三日耳聾黃蘗聞舉不覺吐舌。」
【
頌曰。¶

#+BEGIN_VERSE
「　每囙無事侍師前師指繩床角上懸舉放却¶㱕本位立分明一喝至今傳(汾陽昭)」
#+END_VERSE

#+BEGIN_VERSE
「　悟了遊¶方却再還全機大用久當權若無喝下忘知¶觧良馬何曾離淂鞭(佛印元)」
#+END_VERSE

#+BEGIN_VERSE
「　大寂雄峯再會¶時相將行處草離離回頭一喝乹坤暗兩耳¶俱聾緫不知(正覺逸)」
#+END_VERSE

#+BEGIN_VERSE
「　一喝樷林辯者稀耳聾¶今古強針錐燈籠拊掌呵呵咲露柱仾頭却¶皺眉(海印信)」
#+END_VERSE

#+BEGIN_VERSE
「　一喝分眀守死灰青天赫日起¶風雷傍人拊掌呵呵咲唯有知音吐舌來(淨照
<pb:KR6q0244_C_005-0666b>¶臻)」
#+END_VERSE

#+BEGIN_VERSE
「　放收誰道沒譊訛漏泄機関見也麼一¶喝如雷聞者喪耳聾三日未為多(佛慧泉)」
#+END_VERSE

#+BEGIN_VERSE
「　未¶眀大智再叅尋相逐相隨用不任断浪絕流¶全體現一聾三日孰知音(照覺総)」
#+END_VERSE

#+BEGIN_VERSE
「　客情步步¶隨人轉有大威光不能現突然一喝雙耳聾¶𨚗吒眼開黃蘗面(真淨文)」
#+END_VERSE

#+BEGIN_VERSE
「　願視拈來事巳同¶師資相見展家風因思昔日鼻頭痛一喝分¶明三日聾(佛國白)」
#+END_VERSE

#+BEGIN_VERSE
「　木馬[跍-十+水]殺閻浮人泥牛飲¶竭滄溟水霹靂滿空山岳摧看看平地波濤¶起(保寧勇)」
#+END_VERSE

#+BEGIN_VERSE
「　馬祖親傳古佛心海禪百丈是知¶音當時一喝聾三日無見無聞直至今(智海清)」
#+END_VERSE
¶

#+BEGIN_VERSE
「　雨霽遊雲尚未歸晴空忽地一聲雷嶺梅¶巳得春消息不比山桃一例開(上方益)」
#+END_VERSE

#+BEGIN_VERSE
「　放去¶拈來更有誰青山時見白雲歸孤峯坐斷無¶餘事翻笑蟾輪對落暉(京兆府天寧璉)」
#+END_VERSE

#+BEGIN_VERSE
「　馬駒一喝¶大雄峯聲入髑髏三日聾黃蘗聞之驚吐舌¶江西從此立宗風(張無盡)」
#+END_VERSE

#+BEGIN_VERSE
「　百丈重來叅馬祖¶相逢便指曹溪路休言一喝雙耳聾須知別¶有親聞處(踈山常)」
#+END_VERSE

#+BEGIN_VERSE
「　大機大用不虛傳掛拂遭¶呵豈偶然打破盡瓶歸去後從教千古黑漫¶漫(南華昺)」
#+END_VERSE

#+BEGIN_VERSE
「　掛拂遭呵耳便聾衲僧奚苦驗宗¶風金剛腦後抽生鐵華岳三峯倒卓空(龍門遠)」
#+END_VERSE
¶

#+BEGIN_VERSE
「　江西一喝動乾坤大用全機是滅門三日¶耳聾風過樹累他黃蘗喪兒孫(鼓山珪)」
#+END_VERSE

#+BEGIN_VERSE
「　馬駒
<pb:KR6q0244_C_005-0666c>¶脚下喪家風四海從茲信息通烈火焰中攢¶得月巍巍獨坐大雄峯(徑山杲)」
#+END_VERSE

#+BEGIN_VERSE
「　掛拂親遭喝¶當下舌頭脫把起便相呈為君重提掇要知¶三日聾大地如塵末(椘安方)」
#+END_VERSE

#+BEGIN_VERSE
「　[跍-十+水]着船頭把釣¶竿浪麄風緊得魚難翻思幾處雲為兩只見¶四方爭出山(翠岩真)」
#+END_VERSE

#+BEGIN_VERSE
「　父子相逢臭味同龍泉¶寶劒再磨礱要明馬祖當年喝大地山河盡¶耳聾(慈受深)」
#+END_VERSE

#+BEGIN_VERSE
「　迅雷吼破澄潭月當下曾經三¶日聾去却膏肓必死疾叢林從此有家風(虎¶丘隆)」
#+END_VERSE

#+BEGIN_VERSE
「　一喝非唯三日聾龍威虎勢也潛踪¶從前汗馬無人識只要重論盖代功(訥堂思)」
#+END_VERSE
¶

#+BEGIN_VERSE
「　父子相將草裏遊人前拈弄幾包羞迅雷¶一震驚天地直得滄溟絕點流(懶菴需)」
#+END_VERSE

#+BEGIN_VERSE
「　頂門¶一擊塗毒鼓生殺全機振古今雪後始知松¶栢操事難方見丈夫心(尼無著緫)」
#+END_VERSE

#+BEGIN_VERSE
「　馬駒蹴[跍-十+水]非¶驢事要使兒孫脚下行三日耳聾猶可恠謾¶勞灼卜聽虛聲(牧菴忠)」
#+END_VERSE

#+BEGIN_VERSE
「　喝聲絕處怒雷收喪¶盡家風一不留緫是戰爭收拾得却因歌舞¶破除休(石菴玿)」
#+END_VERSE

#+BEGIN_VERSE
「　真金無變色因甚聾三日一¶字入公門九牛車不出(肯堂充)」
#+END_VERSE

#+BEGIN_VERSE
「　風雲會合又¶相期覿靣難明苐一機霹靂一聲天地迫西¶河師子却生兒(龍牙言)」
#+END_VERSE

#+BEGIN_VERSE
「　世路風波不見君愁¶腸暗寫共誰論迅雷纔震清飈起白日一天¶星斗分(木菴永)」
#+END_VERSE

#+BEGIN_VERSE
「　疋馬單鎗與麼來鐵連之陣
<pb:KR6q0244_C_005-0667a>¶勢難開忽然一棒鑼聲響不動干戈得勝回¶(野雲南)」
#+END_VERSE

#+BEGIN_VERSE
「　一喝當頭雷電奔人聞說亦暗消魂¶看來豈止聾三日直至如今海岳昏(雪菴瑾)」
#+END_VERSE
¶

#+BEGIN_VERSE
「　啐啄之機類不同飛星撒火髑髏空偷心死¶盡難為語忽見金烏出海東(虛堂愚)」
#+END_VERSE
】¶

「溈山問仰山百丈再叅馬祖竪拂因緣此二¶
尊宿意旨如何仰曰此是顯大機之用溈曰¶
馬祖出八十四人善知識幾人得大機幾人¶
得大用仰曰百丈得大機黃蘗得大用餘者¶
盡是唱導之師溈曰如是如是。」
【
頌曰。
#+BEGIN_VERSE
「　家肥¶生孝子國覇有謀臣拳頭劈口搥未到無兒¶孫(龍門遠)」
#+END_VERSE
】
「百丈侍馬祖遊山次見野鴨飛¶
過祖曰是甚麼師曰野鴨子祖曰甚麼處去¶
也師曰飛過去也祖𢬟師鼻頭師負痛失聲¶
曰阿耶耶阿耶耶祖曰又道飛過去也師於¶
此契悟。」
【
頌曰。
#+BEGIN_VERSE
「　野鴨飛空却問僧要傳祖印付¶心燈應機雖對無移動纔𢬟綱宗道可增(汾¶陽昭)」
#+END_VERSE

#+BEGIN_VERSE
「　野鴨子知何許馬祖見來相共語話盡山¶雲海月情依然不會還飛去却把住道道(雪¶竇顯)」
#+END_VERSE

#+BEGIN_VERSE
「　師資閑向草中行野鴨飛鳴意忽生鼻¶孔𢬟翻成底事新羅日午打三更(智海清)」
#+END_VERSE

#+BEGIN_VERSE
「　流¶水有西東蘆花無背向沙鳥忽飛來漁人驚¶夜唱誰道月明無處尋元來只在秋江上(上方¶溢)」
#+END_VERSE

#+BEGIN_VERSE
「　野鴨過前溪千峯凜寒色相顧不知歸
<pb:KR6q0244_C_005-0667b>¶未免資傍擊[捅-用+((巨-匚)@十)]破疑團葛怛銷梢風直上透¶青霄雲山海月渾餘事一語歸宗萬國朝(圓¶悟勤)」
#+END_VERSE

#+BEGIN_VERSE
「　馬師憫汝無知識借來野鴨通消息直¶得鼻頭鮮血流費盡老婆多少力(佛鑑懃)」
#+END_VERSE

#+BEGIN_VERSE
「　草¶裏尋常萬萬千報云飛去豈徒然鼻頭是甚¶閑皮革十字縱橫一任穿(龍門遠)」
#+END_VERSE

#+BEGIN_VERSE
「　野鴨野鴨¶無來無去飛去飛來本無去住忽然把住鼻¶頭看大地山河全體露(太平古)」
#+END_VERSE

#+BEGIN_VERSE
「　野鴨羣飛勢¶莫留瞥然一過巳高秋和聲[捅-用+((巨-匚)@十)]著平生痛短¶綆毋勞繫鼻頭(佛燈珣)」
#+END_VERSE

#+BEGIN_VERSE
「　野鴨從空過張三逢¶李大岸上繫孤舟黃牛解拽磨(白楊順)」
#+END_VERSE

#+BEGIN_VERSE
「　心燈¶不可付祖印亦難傳野鴨飛過去[捅-用+((巨-匚)@十)]得鼻頭¶穿(橫川珙)」
#+END_VERSE
】
「百丈侍馬祖遊山歸侍者寮哀哀¶
大哭同事問汝憶父母耶師曰無曰被人罵¶
耶師曰無曰󲊛哭作什麼師曰我鼻孔被大¶
師[捅-用+((巨-匚)@十)]得痛不可徹同事曰有甚因緣不相契¶
師曰󲊛問取和尚去同事問馬祖曰海侍者¶
有何因緣不契在寮中哭告和尚為某說祖¶
曰是伊會也汝自問取同事歸寮曰和尚道¶
汝會也教我自問汝師乃呵呵大笑同事曰¶
適來哭如今為甚却笑師曰適來哭如今笑¶
同事罔然。」
【
頌曰。
#+BEGIN_VERSE
「　一回思想一傷神不覺反¶然笑轉新雲在嶺頭閑不徹水流澗下太忙¶生(龍門遠)」
#+END_VERSE

#+BEGIN_VERSE
「　有時笑有時哭悲喜交并暗催促
<pb:KR6q0244_C_005-0667c>¶此理如何舉向人斷絃須是鸞膠續(徑山杲)」
#+END_VERSE
¶

#+BEGIN_VERSE
「　有時笑𠔃有時哭調高和寡難拘束一𣲖清¶音徹九天風前誰觧聮芳躅(妙峯善)」
#+END_VERSE

#+BEGIN_VERSE
「　哭不徹¶笑不徹倒腹傾膓向君說父子非親知不知¶擡頭腦後三斤鐵(松源岳)」
#+END_VERSE
】
「百丈因溈山五¶
峯雲嵓侍立次師問溈山併却咽喉唇吻作¶
麼生道溈曰却請和尚道師曰不辝向汝道¶
恐巳後喪我兒孫又問五峯峯曰和尚也須¶
併却師曰無人處斫額望汝又問雲嵓嵓曰¶
和尚有也未師曰喪我兒孫。」
【
頌曰。
#+BEGIN_VERSE
「　却請和¶尚道虎頭生角出荒草十洲春盡花凋殘珊¶瑚樹林日杲杲(雪竇顯三)」
#+END_VERSE

#+BEGIN_VERSE
「　和尚也併却龍頭陣¶上看謀畧令人長憶李將軍萬里天邊飛一¶鶚」
#+END_VERSE

#+BEGIN_VERSE
「　和尚有也未金毛師子不踞地兩兩三¶三舊路行大雄山上空彈指」
#+END_VERSE

#+BEGIN_VERSE
「　三箇兒即盡¶長成大家將本去經營其間消折兄嫌弟也¶有贏錢弟怨兄(保寧勇)」
#+END_VERSE

#+BEGIN_VERSE
「　却請和尚道千人萬人¶所不到杲日朦朧海靣紅清風凜凜霜天曉¶(佛鑑懃三)」
#+END_VERSE

#+BEGIN_VERSE
「　和尚也併却後人要[跍-十+水]前人脚其餘¶利鈍不同途畢竟到頭輸一着」
#+END_VERSE

#+BEGIN_VERSE
「　和尚有也¶未且向自身明見地未能展翼逆風飛少逐¶青雲千里志」
#+END_VERSE
】
「百丈因僧問如何是奇¶
特事師曰獨坐大雄峯僧禮拜師便打。」
【
頌曰。¶

#+BEGIN_VERSE
「　祖域交馳天馬駒化門舒卷不同途電光石
<pb:KR6q0244_C_005-0668a>¶火存機變堪笑人來捋虎鬚(雪竇顯)」
#+END_VERSE

#+BEGIN_VERSE
「　巍巍獨¶坐鎮雄峯三尺龍泉握掌中堪笑人來挨白¶刃立為虀粉在誰躬(正覺逸)」
#+END_VERSE

#+BEGIN_VERSE
「　巍巍獨坐大雄¶山咳唾風生天地寒直下棒頭開正眼隔¶千里望長安(野軒遵)」
#+END_VERSE

#+BEGIN_VERSE
「　雄峯獨坐鎮巍巍四海¶歌謠滿路岐任是通身鋒刃者到來無不竪¶降旗(海印信)」
#+END_VERSE

#+BEGIN_VERSE
「　大機大用豈虛然獨坐雄峯是¶有權稍若錯傳王令者腦門湏喫棒三千(白¶雲端)」
#+END_VERSE

#+BEGIN_VERSE
「　大雄峯頂獨巍巍直下橫分八字眉賴¶得縮頭知進退未嘗容易敢相虧(保寧勇)」
#+END_VERSE

#+BEGIN_VERSE
「　獨¶坐大雄峯言談宇宙空不行峯頂上四海路¶難通(寶峯祥)」
#+END_VERSE

#+BEGIN_VERSE
「　清風括地氣橫天獨坐雄峯有¶大權哮吼一聲岩洞裂更無狗迹到門前(佛¶鑑懃)」
#+END_VERSE

#+BEGIN_VERSE
「　醬裏著塩雪中送炭纔捋虎鬚棒頭有¶眼恠來獨坐大雄山他家曾[跍-十+水]上頭関(圓悟¶勤)」
#+END_VERSE

#+BEGIN_VERSE
「　雄峯獨坐不囊藏捉敗分明巳見贓設或¶更求奇特事野狐涎唾涴諸方(無際𣲖)」
#+END_VERSE

#+BEGIN_VERSE
「　百丈¶機先疾似風巍巍獨坐大雄峯要知奇特中¶奇特明月難教下碧空(石田薰)」
#+END_VERSE
】
「百丈每上堂¶
有一老人常隨眾聽法眾退唯老人不退師¶
問汝何人也曰吾非人也於過去迦葉佛時¶
曾住此山因學人問大修行人還落因果也¶
無某甲對曰不落因果遂五百生墮野狐身¶
今請和尚代一轉語貴脫野狐身師曰汝問
<pb:KR6q0244_C_005-0668b>¶
乃問大修行人還落因果也無師曰不昧因¶
果老於言下大悟作禮曰某甲巳脫野狐身¶
住在山後敢乞依亡僧事例師令維那白椎¶
告眾食後送亡僧眾驚異食後師領眾至山¶
後岩下以杖挑出一死野狐乃依法火塟師¶
至晚上堂舉前因緣黃蘗便問古人錯祗對¶
一轉語五百生墮野狐身轉轉不錯合作个¶
什麼師曰近前來與汝道蘗近前與師一掌¶
師拍手笑曰將謂胡鬚赤更有赤鬚胡靈源¶
和尚觀諸家頌野狐話復為。」
【
頌曰。
#+BEGIN_VERSE
「　明明道¶不落老人何曾錯的的言不昧百丈何曾會¶不會將不錯渾然宣妙覺不落與不昧卓尓¶摽正位全機因果有來由脫體升沈無忌諱¶非自非是誰是言下迷宗生擬議再問重教¶舉一回潛觀徹底起風雷逆風喝轉雷聲絕¶飲氣歸家藏醜拙他日如何舉似人雄峯撑¶破秋天月」
#+END_VERSE

#+BEGIN_VERSE
「　畫師畫地獄畫出百千般駐筆¶從頭看特地骨毛寒(百丈政)」
#+END_VERSE

#+BEGIN_VERSE
「　老人當日曾祗¶對五百生來由自悔一言纔出駟難追累他¶百丈成羣隊落不落昧不昧逃得須彌赴滄¶海寄語修行大徹人從來十字難更改(佛印元)」
#+END_VERSE
¶

#+BEGIN_VERSE
「　不昧不落二俱是錯取捨未忘識情卜度¶執滯言詮無繩自縳廓爾太虛何處摸索(海¶印信)」
#+END_VERSE

#+BEGIN_VERSE
「　問來荅去盡因緣流落寰區數百年
<pb:KR6q0244_C_005-0668c>¶自古自今諸衲子一人傳了一人傳(淨照臻)」
#+END_VERSE
¶

#+BEGIN_VERSE
「　不落不昧成羣作隊師子咬人韓獹逐塊(大洪¶恩)」
#+END_VERSE

#+BEGIN_VERSE
「　大雄曾决野狐因五百生前錯墮身不落¶不昧如未曉年華又歷幾秋春(照覺緫)」
#+END_VERSE

#+BEGIN_VERSE
「　五百¶生前墮野狐元來用處太心麄一字尚能招¶是報那堪心地更糢糊(佛迹昱)」
#+END_VERSE

#+BEGIN_VERSE
「　大雄山裏大¶雄師曾謂言中脫野狐一劒令傳家國靜狼¶烟無使息亨途(三祖宗)」
#+END_VERSE

#+BEGIN_VERSE
「　不落不昧僧俗本無¶忌諱丈夫氣宇如王爭受囊藏被盖一條楖¶𣗖任縱橫野狐跳入金毛隊(大庾嶺圓)」
#+END_VERSE

#+BEGIN_VERSE
「　五百生¶前墮此身而今依舊入紅塵相逢盡道休官¶去林下何曾見一人(真如喆二)」
#+END_VERSE

#+BEGIN_VERSE
「　大冶紅爐烹佛¶烹祖䂓模鎔盡識者罔措」
#+END_VERSE

#+BEGIN_VERSE
「　六合英雄無限¶幾箇能知痛痒臨川羡人取魚不如歸家結¶網(寶峯祥)」
#+END_VERSE

#+BEGIN_VERSE
「　百丈親曾見野狐為渠叅請太¶心麄而今敢問諸禪客吐得狐涎盡也無(枯¶木成)」
#+END_VERSE

#+BEGIN_VERSE
「　不落與不昧依前入皮袋不昧與不¶落皮袋俱拋却令人長憶李將軍萬里天邊¶飛一鶚(草堂清)」
#+END_VERSE

#+BEGIN_VERSE
「　萬丈洪崖倚碧空人間有路¶不能通奈何一點雲無得舒卷縱橫疾似風¶(兜率恱)」
#+END_VERSE

#+BEGIN_VERSE
「　臨機只為語偏枯五百生來墮野狐¶姹女巳歸霄漢去獃郎由自守寒爐(圓通僊)」
#+END_VERSE
¶

#+BEGIN_VERSE
「　韓信收齊密用機食其烹處共攢眉到頭自¶有榮身計盖代之功復是誰(道場如)」
#+END_VERSE

#+BEGIN_VERSE
「　入骨忿
<pb:KR6q0244_C_005-0669a>¶難攄背楚復投吳將謂胡鬚赤更有赤鬚胡¶雄峯常獨坐寥寥鎮八隅(黃龍震)」
#+END_VERSE

#+BEGIN_VERSE
「　大智虛明¶徹果因一言超脫野狐身雄峯極目烟霄裏¶列耀分輝拱北辰(雲溪恭)」
#+END_VERSE

#+BEGIN_VERSE
「　百丈堂前驗野狐¶還如水上捺葫蘆而今到處全機入便好當¶塲捋虎鬚(禾山方)」
#+END_VERSE

#+BEGIN_VERSE
「　江北江南問野狐只因昧¶落有差殊鴻門一[跍-十+水]開雙扇那箇男兒是丈¶夫(上方益)」
#+END_VERSE

#+BEGIN_VERSE
「　百丈野狐因果何如善財未了再¶見文殊(溈山秀)」
#+END_VERSE

#+BEGIN_VERSE
「　不落與不昧當機無人會一¶箇老狐兒走入金毛隊(羅漢南)」
#+END_VERSE

#+BEGIN_VERSE
「　大雄山下古¶路縱橫野狐岩中師子踞地狂風蕩盡落殘¶花獨有清香來撲鼻(佛心才)」
#+END_VERSE

#+BEGIN_VERSE
「　不落分明不昧¶親老人何事脫狐身丈夫氣𨦣衝牛斗方見¶臨危不悚人(踈山常)」
#+END_VERSE

#+BEGIN_VERSE
「　化形來問大修行當下¶金篦刮眼睛轉得野狐成百丈夜來依舊野¶干鳴(張無盡)」
#+END_VERSE

#+BEGIN_VERSE
「　魚行水濁鳥飛毛落至鑒難逃¶太虛寥廓一徃迢迢五百生只緣因果大修¶行疾雷破山風震海百鍊精金色不改(圓悟勤)」
#+END_VERSE
¶

#+BEGIN_VERSE
「　醉眠醒臥不歸家一身流落在天涯祖佛¶位中留不住夜來依舊宿蘆花(龍門遠)」
#+END_VERSE

#+BEGIN_VERSE
「　不昧¶與不落老人何太錯不落與不昧分明如是¶對重舉示諸人諸人會不會萍蕪斷處是青¶山行人更在青山外(文殊道)」
#+END_VERSE

#+BEGIN_VERSE
「　修行不落與不¶昧盡作野狐涎唾腥拾取娘生窮相口拶開
<pb:KR6q0244_C_005-0669b>¶雲路吸雷霆(佛智裕)」
#+END_VERSE

#+BEGIN_VERSE
「　不落因果何曾墮不昧¶因果何曾脫當堂鏡破兩頭忘掃影滅蹤無¶摸索無摸索何倚托秋風吹梧桐樹葉鳴嚗¶嚗(佛性泰)」
#+END_VERSE

#+BEGIN_VERSE
「　一言纔諦當便脫野狐身早知雨¶是水不作兩般聲(佛燈珣)」
#+END_VERSE

#+BEGIN_VERSE
「　百丈野狐兩耳卓¶朔脫𠔃不昧墮𠔃不落不昧不落何是何錯¶若於當處不留情萬里晴空步寥廓(踈山如)」
#+END_VERSE
¶

#+BEGIN_VERSE
「　百丈野狐塞鴈𠾑蘆李廣神箭張顛草書(鼓¶山珪)」
#+END_VERSE

#+BEGIN_VERSE
「　不落不昧石頭土塊陌路相逢銀山粉¶碎拍手呵呵笑一塲明州有个憨布袋(徑山¶杲)」
#+END_VERSE

#+BEGIN_VERSE
「　不落不昧徒云解會言下知歸牢關粉碎¶(椘安方)」
#+END_VERSE

#+BEGIN_VERSE
「　明鏡當臺鑒者稀禪人到此擬何之¶直饒點破秋天月元來只是野狐兒(瑯琊覺)」
#+END_VERSE
¶

#+BEGIN_VERSE
「　百丈野狐語至言麄怛薩阿竭吾有吾廬(翠¶岩真)」
#+END_VERSE

#+BEGIN_VERSE
「　語路分明在憑君子細看和雨西風急¶近火轉加寒(道吾真)」
#+END_VERSE

#+BEGIN_VERSE
「　不落藏鋒不昧分要伊¶從此脫狐身相逢盡道休官去林下何曾見¶一人(真淨文)」
#+END_VERSE

#+BEGIN_VERSE
「　一尺水一丈波五百生前不奈¶何不落不昧商量也依前撞入葛藤窠阿呵¶呵會也麼若是󲊛洒洒落落不妨我哆哆和¶和神歌社舞自成曲拍手其間唱哩囉(天童¶覺)」
#+END_VERSE

#+BEGIN_VERSE
「　含血噴人先污其口百丈野狐失頭狂走¶驀地喚回打个筋斗(崇覺空)」
#+END_VERSE

#+BEGIN_VERSE
「　諦觀五百生前¶事不昧何如不落親因果歷然殊可怕人人
<pb:KR6q0244_C_005-0669c>¶盡道野狐精(牧菴忠)」
#+END_VERSE

#+BEGIN_VERSE
「　颯颯春風動物華園林¶開葉又開花歸來謾與佳人說鸞鏡臺前雲¶𩯭斜(白楊順)」
#+END_VERSE

#+BEGIN_VERSE
「　不昧不落作麼會會得依前墮¶野狐一夜凉風生畫角滿船明月泛江湖(台¶州鴻福文)」
#+END_VERSE

#+BEGIN_VERSE
「　不昧不落將錯就錯百丈野狐一¶坑埋却(厄無著緫)」
#+END_VERSE

#+BEGIN_VERSE
「　不是翻濤手徒誇跨海鯨¶由基方撚鏃枝上眾猿驚(宣祕礼)」
#+END_VERSE

#+BEGIN_VERSE
「　一人道不¶落一人道不昧夜來一陣狂風生浪打石頭¶如粉碎(自得暉)」
#+END_VERSE

#+BEGIN_VERSE
「　秉大火聚燒太虗空達磨不¶會眼瞎耳聾(塗毒䇿)」
#+END_VERSE

#+BEGIN_VERSE
「　不向東山久薔薇幾度¶花白雲他自散明月落誰家(正堂辯)」
#+END_VERSE

#+BEGIN_VERSE
「　世人住¶處我不住世人行處我不行全身跳入野狐¶窟贏得風流五百生(肯堂充)」
#+END_VERSE

#+BEGIN_VERSE
「　百丈堂前辨野¶狐紫羅帳裏撒真珠誰家別館池塘裏一對¶鴛鴦水上浮(靈岩安)」
#+END_VERSE

#+BEGIN_VERSE
「　不落不昧二俱是錯取¶捨未忘識情卜度執滯言詮無繩自縛春至¶花開秋來葉落錯錯誰知普化搖鈴鐸(蘇州¶定慧信)」
#+END_VERSE

#+BEGIN_VERSE
「　動口生荊𣗥移身墮野狐趙州來闘¶富東壁掛葫蘆(或菴体)」
#+END_VERSE

#+BEGIN_VERSE
「　不落不昧誣人之罪¶不昧不落無繩自縛可憐柳絮隨春風有時¶自西還自東(三峯印)」
#+END_VERSE

#+BEGIN_VERSE
「　不落不昧東倒西擂鐵¶壁銀山一時粉碎不昧不落且無造作誠哉¶是言不從人學(月林觀二)」
#+END_VERSE

#+BEGIN_VERSE
「　不昧不落錯錯錯¶錯不落不昧莫莫莫莫坐致太平實難摸索」
#+END_VERSE

<pb:KR6q0244_C_005-0670a>¶

#+BEGIN_VERSE
「　墮脫知何處憑君子細看潮來無別浦木¶落見他山(天目禮)」
#+END_VERSE

#+BEGIN_VERSE
「　墮狐身與脫狐身葉落花¶開幾度春名利只隨騎馬客是非不到釣魚¶人(朴翁銛)」
#+END_VERSE

#+BEGIN_VERSE
「　大雄山下老狐精千古叢林惱殺¶人若遇金毛師子子看伊無處著渾身(石菴¶玿)」
#+END_VERSE

#+BEGIN_VERSE
「　百丈野狐石女無夫一回淚下滄海乾枯¶(率菴)」
#+END_VERSE

#+BEGIN_VERSE
「　不落不昧兩彩一賽不昧不落千錯¶萬錯(無門開)」
#+END_VERSE

#+BEGIN_VERSE
「　不落因果突出野狐人心似鐵¶官法如爐不昧因果得脫野狐頂上無骨頷¶下有鬚(虛堂愚)」
#+END_VERSE
】
「百丈普請鉏地次一僧聞飯¶
鼓聲舉起鉏頭大笑便歸師曰俊哉此是觀¶
音入理之門歸院乃喚其僧問適來見什麼¶
道理便與麼僧曰適來聞皷聲動歸喫飯去¶
來師乃笑。」
【
頌曰。
#+BEGIN_VERSE
「　孰云意在钁頭邊一擊圓¶通徹大千大笑低頭歸去後飢飡且莫與人¶傳(水菴一)」
#+END_VERSE

#+BEGIN_VERSE
「　風前一曲動離愁那个行人不舉¶頭手把花枝半遮面不令人見轉風流(無凖¶範)」
#+END_VERSE

#+BEGIN_VERSE
「　天生个樣鐵崑崙機智偏能入海門無限¶差珍收拾了却來空手敘寒溫(簡翁敬)」
#+END_VERSE
】
「百丈¶
因一女子(聯竪錄作一僧)哭上法堂師曰作甚麼女¶
曰父母俱喪請和尚選日師曰明日來一時¶
埋却。」
【
頌曰。
#+BEGIN_VERSE
「　百丈山頭坐不遙女人山下哭¶嘷咷一時埋向清涼地至孝方能今古超(汾¶陽昭)」
#+END_VERSE

#+BEGIN_VERSE
「　此理分明荅教人爺娘俱喪向師深雖
<pb:KR6q0244_C_005-0670b>¶道分燈傳正法一時埋却始為親(延壽慧)」
#+END_VERSE
】
「百¶
丈因黃蘗問從上諸聖以何法示人師良久¶
蘗曰後代兒孫將何傳授師曰我將謂󲊛是¶
个人便歸方丈。」
【
頌曰。
#+BEGIN_VERSE
「　國泰由來自偃兵路¶逢劒客也湏呈雖然猛虎不食子正令他時¶作麼行(本覺一)」
#+END_VERSE
】¶

「池州南泉普願禪師(嗣馬祖)示眾曰喚作如¶
如早是變了也今時師僧湏向異𩔗中行歸¶
宗聞曰雖行畜生行不得畜生報師曰孟八¶
郎又恁麼去也。」
【
頌曰。
#+BEGIN_VERSE
「　張公移住向深村被¶賊潛身入後門鍋子一時偷去了更來敲椀¶玩兒孫(保寧勇)」
#+END_VERSE

#+BEGIN_VERSE
「　父不慈子不孝作之在前悔¶之在後明眼衲僧難緘其口(佛日才)」
#+END_VERSE

#+BEGIN_VERSE
「　喚作如¶如巳變名廓然無聖豈容情其間妙叶皆同¶𩔗不有玄暉辨濁清(護國欽)」
#+END_VERSE

#+BEGIN_VERSE
「　涅槃寂滅本無¶名喚作如如早變生若問經中何極則石人¶夜𦗟木雞鳴(本覺一)」
#+END_VERSE
】
「南泉有時曰文殊普賢¶
昨夜三更相打每人與二十棒趂出院也趙¶
州曰和尚棒教誰喫師曰且道王老師過在¶
什麼處趙州禮拜而出。」
【
頌曰。
#+BEGIN_VERSE
「　普賢昨夜闘¶文殊趂出還同兩手祛却道趙州行正令從¶茲王老一時無(佛印元)」
#+END_VERSE

#+BEGIN_VERSE
「　彩雲影裏仙人現手¶把紅羅扇遮面無人著眼看仙人却看隨後¶紅羅扇(佛鑑懃)」
#+END_VERSE

#+BEGIN_VERSE
「　鴛鴦綉出世無雙好手元來
<pb:KR6q0244_C_005-0670c>¶更有強呈罷各歸香閣去金針難把度蕭郎¶(佛燈珣)」
#+END_VERSE

#+BEGIN_VERSE
「　二俱不了隨合多少縱使夜行投明¶未到(月堂昌)」
#+END_VERSE

#+BEGIN_VERSE
「　霧起龍吟風生虎嘯兩口一舌¶異音同調文殊普賢佛法見南泉趙州日月¶面據令而行指顧間𥁞情貶向鐵圍山(圓悟¶勤)」
#+END_VERSE

#+BEGIN_VERSE
「　布皷當軒為擊來臥龍驚起出岩隈千峯¶秀色憑誰寫一帶澄江古鏡開(無菴全)」
#+END_VERSE

#+BEGIN_VERSE
「　是賊¶識賊精識精南泉無過強惺惺趙州禮拜歸¶堂去前箭猶輕後箭深(石菴玿)」
#+END_VERSE

#+BEGIN_VERSE
「　春風吹落碧¶桃花一片流經十萬家誰在畫樓沽酒處相¶邀來喫趙州茶(石皷夷)」
#+END_VERSE
】
「南泉因到莊所莊主¶
預備迎奉師曰老僧居常出入不與人知何¶
得排辦如此莊主曰昨夜土地報道和尚今¶
日來師曰王老師修行無力被鬼神覷見侍¶
者便問和尚既是善知識為甚麼被鬼神覷¶
見師曰土地前更下一分飯。」
【
頌曰。
#+BEGIN_VERSE
「　土地堂¶前一分飯只為當年圖口辦行年在坎鬼臨¶身奉勸禪人休贊嘆(大圓智)」
#+END_VERSE

#+BEGIN_VERSE
「　石上栽花分外¶奇枝頭春色暗芳菲馨香遍界無人齅一任¶狂風取次吹(伊菴權)」
#+END_VERSE
】
「南泉曰江西馬祖說即¶
心即佛王老師不恁麼道不是心不是佛不¶
是物恁麼道還有過麼趙州禮拜而出僧隨¶
問州曰上座禮拜了便出意作麼生曰汝却¶
問取和尚僧問師曰適來諗上座意作麼生
<pb:KR6q0244_C_005-0671a>¶
師曰他却領得老僧意旨。」
【
頌曰。
#+BEGIN_VERSE
「　不是心𠔃¶不是物那吒夜入蒼龍窟鐵鞭擊碎明月珠¶從教大地如翻墨(雪竇宗)」
#+END_VERSE

#+BEGIN_VERSE
「　深深深汲古今淺¶淺淺渾成現水瑩玉壺江澄素練跳出桃花¶三級浪戴角擎頭乘快便點額魚馬師口下¶空躊躇(圓悟勤)」
#+END_VERSE

#+BEGIN_VERSE
「　古佛塲中不展戈後人剛地¶起譊訛道泰不傳天子令時清休唱太平歌¶(龍門遠)」
#+END_VERSE

#+BEGIN_VERSE
「　剔起便行三萬里只今休去八千年¶分明更為從頭舉一任諸方取次傳(鼓山珪)」
#+END_VERSE
¶

#+BEGIN_VERSE
「　倒腹傾腸說向君不知何事尚沉吟如今便¶好猛提取付與世間無事人(徑山杲)」
#+END_VERSE

#+BEGIN_VERSE
「　金剛南¶際老番王反著襴衫入大唐牛首旃檀都賣¶了唯垂鼻孔不囊藏(正堂辯)」
#+END_VERSE

#+BEGIN_VERSE
「　心佛物𠔃俱不¶是坐断舌頭除藥忌橫拈倒用緫由他活捉¶魔羣穿却鼻(南岩勝)」
#+END_VERSE

#+BEGIN_VERSE
「　不是心不是佛不是物¶通身一串金鎻骨趙州㕘見老南泉解道鎮¶州出蘿蔔(吳元昭)」
#+END_VERSE

#+BEGIN_VERSE
「　不是心不是佛不是物以¶拂子擊禪床為君擊碎精靈窟天上人間知¶不知鼻孔依前空突兀(誰菴演)」
#+END_VERSE

#+BEGIN_VERSE
「　不是心佛不¶是物六六依前三十六因思長慶陸大夫觧¶道合笑不合哭(尼無著緫)」
#+END_VERSE

#+BEGIN_VERSE
「　華岳三峯翠插天¶上頭無路可躋攀不知誰有神仙手折取峯¶頭十丈蓮(開善謙)」
#+END_VERSE

#+BEGIN_VERSE
「　餓鬼鞭死屍仙人禮枯骨¶野犬吠荒丘鐵山空突兀六合羣靈競出頭
<pb:KR6q0244_C_005-0671b>¶不知何處為窠窟(或菴体)」
#+END_VERSE

#+BEGIN_VERSE
「　倒腹傾膓幾个知¶更無絲髮可相依直饒徹底承當去也落他¶家苐二機(靈岩日)」
#+END_VERSE

#+BEGIN_VERSE
「　突出難辨辨得出師子翻¶身師子窟哮吼一聲天地空驚起須彌高突¶兀(月林觀)」
#+END_VERSE

#+BEGIN_VERSE
「　剃頭頭光生洗脚脚清爽脫衣上¶床眠抓著通身痒(雪菴瑾)」
#+END_VERSE

#+BEGIN_VERSE
「　不是心不是佛不¶是物瀝𥁞野狐涎趯反山鬼窟平田淺草裏¶露出焦尾大蟲太虛寥廓中放出遼天俊鶻¶阿呵呵露風骨等閑拈出眾人前畢竟分明¶是何物咄咄(遯菴珠)」
#+END_VERSE

#+BEGIN_VERSE
「　鯨飲海水𥁞露出珊瑚¶枝海神知貴不知價留與人間光照夜(朴菴¶銛)」
#+END_VERSE

#+BEGIN_VERSE
「　慣弄瑤琴與琵琶清音歷歷遍天涯堪嗟¶不入聾人耳空使西山月又斜(息菴觀)」
#+END_VERSE

#+BEGIN_VERSE
「　夫子¶不識字達磨不會禪大唐天子國依舊化三¶千(松源岳)」
#+END_VERSE

#+BEGIN_VERSE
「　破業亡家後渾身沒處安倒拈無¶孔笛吹過汨𤄷灣(如菴用)」
#+END_VERSE

#+BEGIN_VERSE
「　不是心佛物開口¶巳話墮更擬問如何好與劈面唾(殺六岩輝)」
#+END_VERSE
¶

#+BEGIN_VERSE
「　不是心𠔃不是物白頭生得黑頭鶻覷破門¶前下馬臺通身冷汗黑如墨(蓬菴會)」
#+END_VERSE
】
「南泉因¶
黃蘗首座一日捧鉢於師位坐師乃問長老¶
甚年中行道曰威音王巳前師云也是王老¶
師兒孫蘗遂過本位。」
【
頌曰。
#+BEGIN_VERSE
「　彼此老來誰記¶得人前各自強惺惺一坑未免俱埋却幾个¶如今眼子青(龍門遠)」
#+END_VERSE

#+BEGIN_VERSE
「　威音王佛是兒孫王老
<pb:KR6q0244_C_005-0671c>¶當時開大言黃蘗見機分主伴典刑千古定¶宗門(踈山如)」
#+END_VERSE

#+BEGIN_VERSE
「　明明攪動一缸屎却把麝香燒¶旖旎許多香氣不曾聞渾身坐在屎缸裏(蒙¶菴岳)」
#+END_VERSE

#+BEGIN_VERSE
「　南泉捧鉢入堂來賔主分明肯自乖莫¶把威音論戒臈本無位次可差排(天目禮)」
#+END_VERSE

#+BEGIN_VERSE
「　黃¶蘗下座南泉上坐常州𥿄貴一狀領過(北澗¶簡)」
#+END_VERSE

#+BEGIN_VERSE
「　黃蘗能施陷虎機奈何王老䇿猶奇舌頭¶反轉聊相問直得移身舊路歸(簡翁敬)」
#+END_VERSE
】
「南泉¶
問黃蘗定慧等學明見佛性是否蘗曰十二¶
時中不依倚一物師曰莫便是長老見處否¶
蘗曰不敢師曰漿水錢且置草鞋錢教誰還。」¶

【頌曰。
#+BEGIN_VERSE
「　兩陣交鋒戰不難埋兵調𨶜何人曉¶只解輪鏘趂勢來喪身失命有多少(海印信)」
#+END_VERSE
¶

#+BEGIN_VERSE
「　獵獵奔馳勢不休草深風勁更堪愁翻身師¶子無尋處空使行人說路頭(佛慧泉)」
#+END_VERSE

#+BEGIN_VERSE
「　昨夜銀¶蟾跨箕尾驀然一陣天風起卷𥁞千重萬重¶雲碧空寂寂凝如水(佛鑑懃)」
#+END_VERSE

#+BEGIN_VERSE
「　問荅分明巳切¶磋幾人於此覓譊訛少年曾决龍蛇陣老倒¶還𦗟稚子歌(龍門遠)」
#+END_VERSE

#+BEGIN_VERSE
「　水乳不分菽麥難辨擔¶帶病深改移功淺十二時中不依倚明見佛¶性有此理漿水錢在草鞋裏(月堂昌)」
#+END_VERSE

#+BEGIN_VERSE
「　李下不¶得整冠𤓰田豈可納履行藏自要分明免見¶傍人說󲊛(懶菴樞)」
#+END_VERSE
】
「南泉因僧問師歸文室將¶
何指南師曰昨夜三更失却牛天明起來失
<pb:KR6q0244_C_005-0672a>¶
却火。」
【
頌曰。
#+BEGIN_VERSE
「　昨夜三更失却牛天明起來失¶却火腰未繫𠔃鞋未穿面不洗𠔃頭不裹(保¶寧勇)」
#+END_VERSE

#+BEGIN_VERSE
「　奴顏婢膝走人間羞見羊裘七里灘文¶叔雖為天子貴子陵元作故人看(希叟曇)」
#+END_VERSE

#+BEGIN_VERSE
「　丈¶室端居無隱乎更何言語可名模失牛遭火¶分明道還覺眉毛在也無(寶葉源)」
#+END_VERSE
】
「南泉因東¶
西兩堂各爭猫兒師遇之白眾曰道得即救¶
取猫兒道不得即斬却也眾無對師便斬之¶
趙州自外歸師舉前語示之州乃脫草履安¶
頭上而出師曰汝適來若在即救得猫兒也。」¶

【頌曰。
#+BEGIN_VERSE
「　兩堂上座未開肓猫兒各有[禾*戈]湏爭¶一刀兩叚南泉手草鞋留著後人行(汾陽昭)」
#+END_VERSE
¶

#+BEGIN_VERSE
「　兩堂俱是杜禪和撥動烟塵不奈何賴得南¶泉能舉令一刀兩叚任偏頗(雪竇顯二)」
#+END_VERSE

#+BEGIN_VERSE
「　公案¶圓來問趙州長安城裏任閒遊草鞋頭戴無¶人會歸到家山便即休手把狸奴定死生禪¶人空使口相爭趙州救得成何事恰似天明¶打五更(佛印元)」
#+END_VERSE

#+BEGIN_VERSE
「　提起兩堂應𥁞見拈刀要取¶活狸奴可憐皮下皆無血直得橫屍滿道途¶(白雲端二)」
#+END_VERSE

#+BEGIN_VERSE
「　狸奴夜靜自舒張引手過頭露爪¶長王老室中巡邏了狼忙走出𢙢天光」
#+END_VERSE

#+BEGIN_VERSE
「　雪¶刃含光射斗牛不唯天地鬼神愁命根落在¶南泉手直下看看兩叚休(保寧勇二)」
#+END_VERSE

#+BEGIN_VERSE
「　狸奴頭¶上角重生王老門前獨夜行天曉不知何處
<pb:KR6q0244_C_005-0672b>¶去椘山無限謾崢嶸」
#+END_VERSE

#+BEGIN_VERSE
「　一刀兩叚南泉令當¶頭高著趙州閾劈面若無宗正眼又隨流水¶落人間(照覺緫)」
#+END_VERSE

#+BEGIN_VERSE
「　狼烟起處看兵機不是將軍¶孰辨伊兩叚一刀垓下令威風千古覇雄基¶(圓通僊)」
#+END_VERSE

#+BEGIN_VERSE
「　當機不薦眼如癡豈辨鋒鋩未露時¶日暮草鞋頭帶去暗中拊掌笑嘻嘻(成枯木)」
#+END_VERSE
¶

#+BEGIN_VERSE
「　作者縱橫斬萬機趙州頭戴草鞋時當臺寶¶鑑無私燭離匣金刀豈乱揮(羅漢南)」
#+END_VERSE

#+BEGIN_VERSE
「　伯牙之¶絃鸞膠可續調古風淳霜月可掬南泉南泉¶龍象継躅(佛印才二)」
#+END_VERSE

#+BEGIN_VERSE
「　草鞋頭戴與誰論四海¶無風浪自平觧道曲終人不見江頭贏得數¶峯青」
#+END_VERSE

#+BEGIN_VERSE
「　五色狸奴𥁞力爭及乎按劒緫生盲¶分身兩處重相為直得悲風動地生(龍門遠¶二)」
#+END_VERSE

#+BEGIN_VERSE
「　安國安家不在兵魯連一箭亦多情三千¶劒客今何在獨許將軍建太平」
#+END_VERSE

#+BEGIN_VERSE
「　要得狸奴¶覿面酬渾如鉗口鎻咽喉一刀兩叚從公断¶直得悲風動地愁(佛燈珣二)」
#+END_VERSE

#+BEGIN_VERSE
「　堂前飯店重新¶販屋裏揚州勝外求頭戴草鞋高跨步晚春¶江景也風流」
#+END_VERSE

#+BEGIN_VERSE
「　斬了猫兒問諗師草鞋頭戴¶自知時兩堂不是無言對只要全提向上機¶(踈山如)」
#+END_VERSE

#+BEGIN_VERSE
「　南泉提起為諸人自是諸人眼不親¶付與趙州呈好手拈來覿靣便翻身(椘安方)」
#+END_VERSE
¶

#+BEGIN_VERSE
「　捕鼠有功人競愛霜刀揮處罷相爭太平本¶是將軍致不許將軍見太平(石[(工*几)/石]明)」
#+END_VERSE

#+BEGIN_VERSE
「　縮水酒
<pb:KR6q0244_C_005-0672c>¶越濃負心人越窮鐵剛刀自利不用苦磨礱¶草鞋頭戴今何在我見牽來劈面春(闡提照)」
#+END_VERSE
¶

#+BEGIN_VERSE
「　石裏藏金誰辨別遊人但見蘚痕斑却被石¶人窺得破鐵船載入洞庭山(雪竇宗)」
#+END_VERSE

#+BEGIN_VERSE
「　放去若¶雷奔[(冰-水+〡)*ㄆ]來如掣電不識李將軍徒學穿楊箭¶(南堂興二)」
#+END_VERSE

#+BEGIN_VERSE
「　趙州牙如劒𣗳南泉口似血盆兩¶个無孔鐵槌打就一合乾坤釋迦老子不會¶問取彌勒世尊」
#+END_VERSE

#+BEGIN_VERSE
「　手握乾坤殺活機縱橫施¶設在臨時滿堂兔馬非龍象大用堂堂緫不¶知(胡文定公安國)」
#+END_VERSE

#+BEGIN_VERSE
「　南泉提起下刀誅六臂修¶羅救得無設使兩堂俱道得也應流血滿街¶衢(廣德光孝慜)」
#+END_VERSE

#+BEGIN_VERSE
「　提起分明斬處親落花飛絮¶撲行人頭戴草鞋出門去四月圓荷葉葉新¶([雋-隹+椎]李)」
#+END_VERSE

#+BEGIN_VERSE
「　青蛇提起血腥臊幾个男兒有膽毛¶直下血流猶未覺舉頭還見鐵山高(簡堂機)」
#+END_VERSE
¶

#+BEGIN_VERSE
「　南泉一刀斬了趙州戴履摩挲雖然子承父¶業滿地老鼠奈何(典牛游)」
#+END_VERSE

#+BEGIN_VERSE
「　當日臨崖看滸眼¶至今觀水憶南泉趙州頭戴草鞋去漁翁腰¶帶好牽船(龍牙言)」
#+END_VERSE

#+BEGIN_VERSE
「　克巳堂前開飯店股肱屋¶裏販揚州頭戴草鞋呈醜拙湊成一叚好風¶流(或菴体)」
#+END_VERSE

#+BEGIN_VERSE
「　手按吹毛豈易為兩堂要活死猫¶兒趙州上𣗳安身法多少傍人眼搭眵(別峯¶印)」
#+END_VERSE

#+BEGIN_VERSE
「　南泉揮劒斬猫兒殺活唯憑作者知權柄¶一朝如在手分明看取令行時(尼無著総二)」
#+END_VERSE

<pb:KR6q0244_C_005-0673a>¶

#+BEGIN_VERSE
「　草鞋頭戴有譊訛諸老機鋒會得麼道泰不¶傳天子令時清休唱太平歌」
#+END_VERSE

#+BEGIN_VERSE
「　一刀兩叚絕¶譊訛天下禪和不奈何頭戴草鞋重漏泄知¶恩者少負恩多(木菴永)」
#+END_VERSE

#+BEGIN_VERSE
「　趙州若在倒行此令¶奪却刀子南泉乞命(無門開)」
#+END_VERSE

#+BEGIN_VERSE
「　𥁞力提持只一¶刀狸奴從此脫皮毛血流滿地成狼藉暗為¶春風染小桃(無凖範)」
#+END_VERSE

#+BEGIN_VERSE
「　一刀成兩叚釋得二僧¶爭草鞋頭戴出猫兒無再生(橫川珙)」
#+END_VERSE
】
「南泉因¶
僧問訊义手而立師曰太俗生其僧便合掌¶
師曰太僧生僧無對。」
【
頌曰。
#+BEGIN_VERSE
「　合掌太僧义手¶太俗撒手出門山青水綠換步移身振古風¶木人共唱無生的(大洪遂)」
#+END_VERSE

#+BEGIN_VERSE
「　南北東西無不利¶令人深愛老南泉眉毛廝結如相似鼻孔遼¶天不著穿(龍門遠)」
#+END_VERSE
】
「南泉示眾曰王老師要賣¶
身阿誰要買一僧出曰某甲買師曰他不作¶
貴價不作賤價汝作麼生買僧無對。」
【
頌曰。¶

#+BEGIN_VERSE
「　王老明明要賣身一時分付與傍人可憐天¶下爭酬價(請續此句佛印元)貴賤非同價不¶常个中交道沒商量趙州布衫應時用一任¶閑人說短長(泉太道)」
#+END_VERSE

#+BEGIN_VERSE
「　南泉鋪席大開張差寶¶希珍壓市行競買雖多酬價少至今天下錯¶商量(野軒遵)」
#+END_VERSE

#+BEGIN_VERSE
「　賣身王老難為價貴賤俱非不¶易酬若使當時無退悔喚來分付與園頭(海¶印信)」
#+END_VERSE

#+BEGIN_VERSE
「　王老哀哉不惜身臨危將賣與何人若
<pb:KR6q0244_C_005-0673b>¶無令子輕酬價往往一年空過春(保寧勇)」
#+END_VERSE

#+BEGIN_VERSE
「　不¶作貴𠔃不作賤翻覆高低隔一線利害分明¶說向人怜悧衲僧見不見(獃堂定)」
#+END_VERSE
】
「南泉與歸¶
宗麻谷同去叅禮南陽國師先於路上畫一¶
圓相曰道得即去宗便於圓相中坐谷作女¶
人拜師曰與麼則不去也宗曰是什麼心行¶
師乃相喚曰不去禮國師。」
【
頌曰。
#+BEGIN_VERSE
「　國師欲見¶義多般圓坐端居拜請看不去同音聞便解¶久經行陣奪旗旛(汾陽昭)」
#+END_VERSE

#+BEGIN_VERSE
「　由基箭射猿繞𣗳¶何太直千个與萬个是誰曾中的相呼相喚¶歸去來曹溪路上休登陟復云曹溪路坦平¶為什麼休登陟(雪竇顯)」
#+END_VERSE

#+BEGIN_VERSE
「　三人同行必有我師¶焉擇其善者而從之其不善者而改之(翠岩¶真)」
#+END_VERSE

#+BEGIN_VERSE
「　三个同人去選官偶值清風明月夜或吟¶或詠或彈琴夜靜更闌猶未捨忽覺夫明歸¶去來他時自有知音者(海印信)」
#+END_VERSE

#+BEGIN_VERSE
「　漫漫大地盈¶尺雪江湖一片難分別漁父披簑月下歸誰¶道夜行人路絕(保寧勇)」
#+END_VERSE

#+BEGIN_VERSE
「　三人禮拜南陽去半¶路抽身信巳通休論東西與南北此心千里¶自同風(草堂清)」
#+END_VERSE

#+BEGIN_VERSE
「　巧奪豪拈浪苦辛誰能於此¶辨踈親落花芳草空岐路細雨斜風不見人¶(旻古佛)」
#+END_VERSE

#+BEGIN_VERSE
「　珍重南陽好在哉三人半路不空回¶道存目擊猶多事若遇知音請舉來(雲岩因)」
#+END_VERSE
¶

#+BEGIN_VERSE
「　同氣相求事可論一回見面一歡情兩行何
<pb:KR6q0244_C_005-0673c>¶處閑文字一隊誰家好弟兄(龍門遠)」
#+END_VERSE

#+BEGIN_VERSE
「　同坑無¶異土千古少人知月下休相喚還從舊路歸¶(開福寧)」
#+END_VERSE

#+BEGIN_VERSE
「　南泉麻谷與歸宗道眼元來緫不通¶去禮國師瞻相好區區只到半途中(踈山如)」
#+END_VERSE
¶

#+BEGIN_VERSE
「　手携花鼓到城根反著麻鞋過短門笑把柴¶頭書古字大家來步月黃昬(月堂昌)」
#+END_VERSE

#+BEGIN_VERSE
「　野店齋¶餘聊問津作家竿木鎮隨身相逢𥁞道休官¶去林下何曾見一人(尼無着総)」
#+END_VERSE

#+BEGIN_VERSE
「　氣直語直眼¶親手親峯峦競秀紅紫爭春神通妙用施呈¶𥁞要見國師猶隔津(且菴仁)」
#+END_VERSE

#+BEGIN_VERSE
「　金針綉出王鴛¶鴦石女擎來不覆藏剛被木人偷眼覷至今¶兩兩不成雙(萬菴柔)」
#+END_VERSE

#+BEGIN_VERSE
「　各將財本去經營上國¶如天好趂晴未出門時先筭帳如何得到鳳¶凰城(虛堂愚)」
#+END_VERSE

#+BEGIN_VERSE
「　圓相中間坐底誰更施女拜各¶呈機國師道大遍天下不許尋常人得知(橫¶川珙)」
#+END_VERSE
】
「南泉翫月次趙州指月問曰何時得恁¶
麼師曰王老師二十年前亦恁麼來曰只今¶
作麼生師便歸方丈。」
【
頌曰。
#+BEGIN_VERSE
「　劒落寒潭謾刻¶舟霜花浪急使人愁若憑言語論高下贏得¶南泉一默酬(虎頭上座)」
#+END_VERSE

#+BEGIN_VERSE
「　趙州捧出菱花鏡王¶老親拈白玉槌一擊當陽今瓦碎此心能有¶幾人知幾人知兩个分明是赤眉風前月下¶揚家醜笑倒靈山老古錐(慈受深)」
#+END_VERSE

#+BEGIN_VERSE
「　皎月團團¶麗碧天趙州王老翫階前二人心眼俱相似
<pb:KR6q0244_C_005-0674a>¶光彩從來共宛然(本覺一)」
#+END_VERSE

#+BEGIN_VERSE
「　劒落寒潭謾刻舟¶霜花浪急使人愁漁翁罷釣歸深塢一隻鴛¶鴦落渡頭(上方岳)」
#+END_VERSE
】
「南泉因趙州問道非物外¶
物外非道如何是物外道師便打州捉住棒¶
云巳後莫錯打人去師云龍蛇易辨衲子難¶
謾。」
【
頌曰。
#+BEGIN_VERSE
「　軟纏藏鋒入陣來𥁞將擒下眼瞠開¶死生一决英雄士文武雙行將相才(保寧勇)」
#+END_VERSE
¶

#+BEGIN_VERSE
「　龍蛇能易辨衲子最難謾性淨秋空闊心清¶巨海寬天涯毫末見世界掌中觀萬法不為¶侶西江一吸乾(南堂興)」
#+END_VERSE
】
「南泉住菴時有一僧¶
到菴師向其僧道某甲上山待到齋時作飯¶
自喫了送一分來山上少時其僧自喫了却¶
一時打破家事就床臥師不見來遂歸見僧¶
臥師亦去一邊而臥僧便起去師住後曰我¶
徃前住菴時有个伶俐道者直至如今不見。」¶

【頌曰。
#+BEGIN_VERSE
「　吹毛劒利逆水波清丈夫志氣不順¶人情君征塞北我伐西秦千古萬古共樂昇¶平(南堂興)」
#+END_VERSE

#+BEGIN_VERSE
「　短袴長衫白苧巾咿咿月下急推¶輪洛陽路上相逢著𥁞是經商買賣人(虛堂¶愚)」
#+END_VERSE

#+BEGIN_VERSE
「　斬猫機用未為過猶勝廚中打粥鍋纔有¶此心招此報惡人無奈惡人何(寶葉源)」
#+END_VERSE
】
「南泉¶
謂座主曰你與我講經得麼主曰和尚與某¶
甲說禪某甲與和尚講經師曰不可將金彈¶
子換銀彈子去。」
【
頌曰。
#+BEGIN_VERSE
「　盤走珠𠔃珠走盤當
<pb:KR6q0244_C_005-0674b>¶機脫畧好生觀世人知貴不知價信手拈來¶也不雖(正堂辯)」
#+END_VERSE
】
「南泉因僧問和尚百年後向¶
什麼處去師曰山下作一頭水牯牛去曰某¶
甲隨和尚去還得也無師曰汝若隨我即湏¶
㗸取一莖草來。」
【
頌曰。
#+BEGIN_VERSE
「　類中難辨要分明戴¶角披毛卒未醒㗸取草來方定動頭頭物物¶自真靈(汾陽昭)」
#+END_VERSE

#+BEGIN_VERSE
「　行履從來異類中不知頭角¶與誰同若𠾑水草時相見擺尾搖頭四野風¶(佛印元)」
#+END_VERSE

#+BEGIN_VERSE
「　異類中行得自由拽穿鼻孔卒難收¶草枝㗸得相逢處高臥深雲任白頭(佛慧泉)」
#+END_VERSE
】¶

「南泉在山上刈茅次有僧問南泉路向什麼¶
處去師拈起鎌子曰我這鎌子是三十文錢¶
買曰我不問這个南泉路向什麼處去師曰¶
我用得最快。」
【
頌曰。
#+BEGIN_VERSE
「　苑鎌使得快如風三十¶青蚨建大功南泉向上路難到到者方知觸¶處通(照覺捴)」
#+END_VERSE

#+BEGIN_VERSE
「　茆鎌三十文錢買覿面高提苐¶一籌直下便知歸去路也湏更上一層樓(圓¶通僊二)」
#+END_VERSE

#+BEGIN_VERSE
「　撥草瞻風探祖禪誰知草裏有南泉¶分明一句無私語徹骨風生天地寒」
#+END_VERSE

#+BEGIN_VERSE
「　王老¶真機迅若風示人方便孰能通苑鎌舉起神¶鋒露驚得泥牛過海東(智清)」
#+END_VERSE

#+BEGIN_VERSE
「　問路分明指¶路頭青蚨三十不輕酬用時最快無機巧無¶味之談塞眾流(真如喆)」
#+END_VERSE

#+BEGIN_VERSE
「　我這鎌子用得快當¶時三十文錢買南泉門下路岐通寄語行人
<pb:KR6q0244_C_005-0674c>¶著精彩(天童覺)」
#+END_VERSE

#+BEGIN_VERSE
「　匆匆禪客問南泉欵叚徒勞¶痛下鞭今日為君重漏泄翩翩孤鴈下遙天¶(道塲如)」
#+END_VERSE
】
「南泉曰三世諸佛不知有狸奴白牯¶
却知有。」
【
頌曰。
#+BEGIN_VERSE
「　喫官酒臥官街當處死當處¶埋沙場無限英雄漢堆山積嶽露屍骸(大溈¶智)」
#+END_VERSE

#+BEGIN_VERSE
「　三世諸佛不知有一一面南看北斗狸奴¶白牯却知有戴角擎頭師子吼四稜塌地又¶團欒八角磨槃空裏走擬推尋劈脊摟拈得¶鼻孔失却口為問普化一頭驢何似子胡一¶隻狗(圓悟勤)」
#+END_VERSE

#+BEGIN_VERSE
「　三世諸佛不知有老老大大外¶邊走眼皮盖𥁞五湏彌大洋海裏翻筋斗(徑¶山杲二)」
#+END_VERSE

#+BEGIN_VERSE
「　狸奴白牯却知有瀑布不溜青山走¶堪笑無端王老師錯認簸箕作熨斗」
#+END_VERSE

#+BEGIN_VERSE
「　越鳥¶巢南枝胡馬斯北風狸奴并白牯寸步不曾¶通千山都坐断萬𣲖𥁞朝東天王纔合掌那¶吒撲帝鍾(或庵骵)」
#+END_VERSE

#+BEGIN_VERSE
「　野老祭江神乞兒打筋斗¶莫作兩般看等是揚家醜(朴翁銛)」
#+END_VERSE
】
「南泉魯祖¶
杉山歸宗四人離馬祖處去各住菴於路分¶
袂處師插下柱杖曰道得也被這个碍道不¶
得也被這个碍歸宗拽柱杖打師一下曰只¶
是者个王老師說什麼碍與不碍魯祖曰只¶
此一句大播天下宗曰還有不播者麼祖曰¶
有宗曰作麼生是不播者祖作掌勢。」
【
頌曰。¶

#+BEGIN_VERSE
「　同門曰朋同志曰友同門同志始終相守長
<pb:KR6q0244_C_005-0675a>¶大分離得緣好醜同條生也大家知同條死¶也誰知有一句分明播天下無味之談塞人¶口(大圓智)」
#+END_VERSE

#+BEGIN_VERSE
「　難兄難弟一二三四同母而生个¶个相似竿木隨身逢塲作戲莫言碍塞不得¶一句播天播地(佛鑑懃)」
#+END_VERSE

#+BEGIN_VERSE
「　碍與不碍龍吟霧起¶播與不播蠅附驥尾南北東西千里萬里俊¶哉(正覺顯)」
#+END_VERSE
】
「南泉巡堂次牽一頭牛入堂首座¶
以手拊牛背一下師便休去趙州以草二束¶
放在首座前。」
【
頌曰。
#+BEGIN_VERSE
「　等將草料好供看何故¶皮毛要一般惹起羣中相似者翻令頭角不¶完全(寶葉源)」
#+END_VERSE
】
「南泉訪百丈丈問甚處來師曰¶
江西來文曰還將得馬大師真來麼師曰只¶
這是丈曰背後底[吃-乙+小]師拂袖便出。」
【
頌曰。
#+BEGIN_VERSE
「　八¶面當風秪這是拂袖之談動天地堪愛賣身¶王老師不作賤𠔃不作貴(龍門遠)」
#+END_VERSE

#+BEGIN_VERSE
「　兄難兄弟¶難弟馬祖真只這是撼動西江十八灘水面¶無風波自起(石溪月)」
#+END_VERSE
】
「南泉因趙州問明頭合¶
暗頭合師便歸方丈州到僧堂前曰堂頭老¶
漢被我一問直得無言可對首座曰莫道和¶
尚無語自是上座不會州便掌曰這一掌本¶
是堂頭老漢喫。」
【
頌曰。
#+BEGIN_VERSE
「　大事當陽已皎然十¶分湏是更周圓堂中上座黑如漆冷地為誰¶喫暗拳(保寧勇)」
#+END_VERSE
】
「南泉示眾曰王老師自小養¶
一頭水牯牛擬向溪東牧不免食他國王水
<pb:KR6q0244_C_005-0675b>¶
草向溪西牧亦不免食他國王水草如今不¶
免隨分納些些緫不見得。」
【
頌曰。
#+BEGIN_VERSE
「　溪東去溪¶西去難免官家苗稅賦直饒隨分供輸未解¶牽牛去住(楊無為)」
#+END_VERSE

#+BEGIN_VERSE
「　垂垂楊柳暗溪頭不問東¶西却自由幾度醉眠牛背上數聲橫笛一輪¶秋(懶菴樞)」
#+END_VERSE

#+BEGIN_VERSE
「　南泉水牯自天然隨分些些任變¶遷大笑一聲天地窄更無佛法與人傳(月林¶覩)」
#+END_VERSE

#+BEGIN_VERSE
「　不放溪東西隨分納些兒冷暖只自知分¶明說向誰(木菴永)」
#+END_VERSE

#+BEGIN_VERSE
「　南泉水牯忘鞭索南北東¶西共一家王稅及時都納了牧童橫笛遠山¶斜(天目禮)」
#+END_VERSE

#+BEGIN_VERSE
「　不如隨分納些些喚作平常事巳¶差綠草溪邊頭角露一簑烟雨属誰家(鐵牛¶印)」
#+END_VERSE
】
「南泉一日因齋次乃自將生盤去首座前¶
出生時杉山堅和尚為首座乃曰無生師曰¶
猶是末師纔行數步座乃召曰長老長老師¶
回[(厂@巳)*頁]曰作麼座曰莫道是末。」
【
頌曰。
#+BEGIN_VERSE
「　古老巡¶堂親掠生渡水行舟不易耕莫道無生猶是¶末纖毫不了乱縱橫(智門祚)」
#+END_VERSE
】
「南泉問座主講¶
得甚麼經曰彌勒下生經師曰彌勒甚麼時¶
下生曰現在天宮未來師曰天上無彌勒地¶
下無彌勒。」
【
頌曰。
#+BEGIN_VERSE
「　禪床驚振被搽糊惹得兒¶孫不丈夫柱杖劈頭連打出也教知道赤鬚¶胡(龍門遠)」
#+END_VERSE
】
「雲居悟云昔日東山和尚謂眾曰¶
天上無彌勒地下無彌勒十字街頭被人喚
<pb:KR6q0244_C_005-0675c>¶
作賊且道此人被他喚作賊懽喜則是煩惱¶
則是元來也不懽喜也不煩惱何故為伊(有个)¶
著到處乃。」
【
頌曰。
#+BEGIN_VERSE
「　被人喚作賊吞聲便飲氣雖¶然言語惡真个好滋味不向如來行處行丈¶夫自有衝天志」
#+END_VERSE

#+BEGIN_VERSE
「　上天下地無彌勒安名立¶字是何因黃金自有黃金價終不和沙賣與¶人(文殊道)」
#+END_VERSE
】
「南泉因趙州問離四句絕百非請¶
師道師下座歸方丈州曰這老和尚每常口¶
吧吧地及其問著一言不措侍者曰莫道和¶
尚無語好州便打一掌云這一掌合是王老¶
師喫。」
【
頌曰。
#+BEGIN_VERSE
「　離四句絕百非作者相諳識得¶伊跳下禪床便歸去從他鷂子摶天飛(智門¶祚)」
#+END_VERSE
】
「南泉一日不赴堂侍者請赴堂師曰我今¶
日在莊上喫油糍飽曰和尚不曾出入師曰¶
汝去問莊主者方出門忽見莊主歸謝和尚¶
到莊喫油糍。」
【
頌曰。
#+BEGIN_VERSE
「　咄哉王老師赤窮身也賣¶喫些油糍歸至今被人恠(典牛游)」
#+END_VERSE

#+BEGIN_VERSE
「　不出方丈¶門巳到莊上坐好一飣油糍至今咬不破(萬¶菴如)」
#+END_VERSE

#+BEGIN_VERSE
「　騎虎穿市過把火去偷猪主人開眼睡¶鄰舍呌失驢(卍菴顏)」
#+END_VERSE

#+BEGIN_VERSE
「　偷喫油糍賣弄口觜年¶老成魔謾神[言*赫]鬼(潛菴光)」
#+END_VERSE

#+BEGIN_VERSE
「　阿魏無真水銀無¶假老倒南泉可知禮也(復菴封)」
#+END_VERSE
】
「無業示眾曰¶
若有一毫頭聖凡情念未𥁞未免入驢胎馬¶
腹裏去白雲端曰直饒一毫頭聖凡情念頓
<pb:KR6q0244_C_005-0676a>¶
盡亦未免入驢胎馬腹裏去瞎漢但恁麼會。」¶

【頌曰。
#+BEGIN_VERSE
「　無業何太切白雲何太孤胡鬚將¶謂赤更有赤鬚胡(南巖勝)」
#+END_VERSE
¶

#+BEGIN_VERSE
「　一道如弦直心親手更親箭穿紅日影方是¶射鵰人(鼓山珪)」
#+END_VERSE
】
「杭州塩官齊安國師(嗣馬祖)一日¶
喚侍者曰將犀牛扇子來者曰破也師曰扇¶
子既破還我犀牛兒來者無對投子代云不¶
辭將出𢙢頭角不全資福代作圓相心中𥁞¶
牛字石霜代云若還和尚即無也保福云和¶
尚年尊別請人好。」
【
頌曰。
#+BEGIN_VERSE
「　犀牛扇子用多時¶問着元來捴不知無限清風與頭角盡隨雲¶雨去難追(雪竇顯)」
#+END_VERSE

#+BEGIN_VERSE
「　可憐一柄犀牛扇謾道曾¶遭巳破除無限清風隨手處卓然頭角出寰¶區(白雲端)」
#+END_VERSE

#+BEGIN_VERSE
「　扇子破索犀牛圈欒中字有來由¶誰知桂轂千年魄妙在通明一點秋(天童覺)」
#+END_VERSE
¶

#+BEGIN_VERSE
「　老師底死索犀牛用處其誰得自由侍者不¶知頭角具鼻根繩索被他[(冰-水+〡)*ㄆ](祖印明)」
#+END_VERSE

#+BEGIN_VERSE
「　明月冷相¶照清風卒未休鹽官無限意何用覔犀牛(草¶堂清)」
#+END_VERSE

#+BEGIN_VERSE
「　犀牛扇子用多年歷掌清機授手傳頭角¶不全[(冰-水+〡)*ㄆ]拾取雨餘風月滿長川(佛燈珣)」
#+END_VERSE

#+BEGIN_VERSE
「　扇上犀¶牛從古畫索來既破要元牛縱教戴子重描¶出不是當時那一頭(勝因戲魚靜)」
#+END_VERSE

#+BEGIN_VERSE
「　炎暑蒸人汗似¶湯塩官用底豈尋常輕搖休問犀牛在拈出¶清風宇宙凉(虎丘隆)」
#+END_VERSE

#+BEGIN_VERSE
「　犀牛扇子有來由幾度拈
<pb:KR6q0244_C_005-0676b>¶來幾度休荷葉亂傾珠的皪一番雨過碧溪¶頭(懶菴樞)」
#+END_VERSE

#+BEGIN_VERSE
「　扇子分明都破了塩官却又索犀牛¶湏知侍者難開口無可還他即便休(天目禮)」
#+END_VERSE
】¶

「鹽官一日謂眾曰虗空為鼓須彌為椎甚麼¶
人打得眾無對有人舉似南泉泉云王老師¶
不打這破鼓法眼別云王老師不打。」
【
(頌曰)。
#+BEGIN_VERSE
「　南泉¶王老太無端却逐塩官作樂官西祖令嚴行¶禁上免它禪會錯欣歡(南岩勝)」
#+END_VERSE

#+BEGIN_VERSE
「　虛空為鼓須¶彌為椎要打便打莫問是誰(應菴華)」
#+END_VERSE

#+BEGIN_VERSE
「　國師費¶力置面鼓猶勝塗毒萬千千觧打南泉非好¶手至今天下勿聲冤(野牛干)」
#+END_VERSE
】
「塩官因僧問¶
如何是本身盧舍那師曰與老僧過淨瓶來¶
僧將淨瓶至師曰却安舊處著僧安了復來¶
問如何是本身盧舍那師曰古佛過去久矣。」¶

【(頌曰)。
#+BEGIN_VERSE
「　兩手分明過淨瓶不知身已在隍城直饒¶便具金剛眼也較溈山半月程(上方益)」
#+END_VERSE

#+BEGIN_VERSE
「　鳥之行¶空魚之在水江湖相忘雲天得志擬心一[糸*系]¶對面千里知恩報恩人間幾幾(天童覺)」
#+END_VERSE
】
「廬山¶
歸宗智常禪師(嗣馬祖)一日剗草次有講僧¶
來叅忽見一蛇過師以鋤断之僧曰久嚮歸¶
宗元來是箇麄行沙門師曰󲊛麄我麄曰如¶
何是麄師竪起鋤頭曰如何是細師作斬蛇¶
勢曰與麼則依而行之師曰依而行之且致¶
甚處見我斬蛇僧無對。」
【
(頌曰)。
#+BEGIN_VERSE
「　廬岳宗師接
<pb:KR6q0244_C_005-0676c>¶上機斬蛇特地施慈悲高苑座主驚忙怕却¶道麄心錯是非(汾陽照)」
#+END_VERSE

#+BEGIN_VERSE
「　大用縱橫掣電機爍¶迦羅眼尚膠𥻿迷徒夢裏爭唇吻󷕕憶隨他¶去一隨(海印信)」
#+END_VERSE
¶

#+BEGIN_VERSE
「　千尋竿上翻筋斗大海波心擲釣鈎大體還¶他肌骨好不搽紅粉也風流(南華昺)」
#+END_VERSE
¶

#+BEGIN_VERSE
「　斬蛇󷕕非小小事直是教他脫苦輪座主¶高苑心未泯如何胡亂妄通言(橫川珙)」
#+END_VERSE
】¶

「歸宗示眾曰吾今欲說禪諸子捴近前大眾¶
進前師曰汝𦗟觀音行善應諸方所僧問如¶
何是觀音行師彈指曰諸人還聞麼曰¶
聞師曰一隊漢向這裏覔箇什麼以拄杖打¶
趂呵呵大笑歸方丈。」
【
頌曰。
#+BEGIN_VERSE
「　無學彈指超圓¶通耳根淨透出聞不聞妙哉觀音行棒頭指¶出金剛王嶮惡道中為津梁(圓悟勤)」
#+END_VERSE
】
「歸宗因¶
泥壁次白舍人來師便問君子儒小人儒白¶
曰君子儒師乃打泥盤一下白遂過泥與師¶
師接得便使良久云莫便是快俊底白侍郎¶
否曰不敢師曰秪有過泥分。」
【
頌曰。
#+BEGIN_VERSE
「　堂堂非¶是小人儒得得深雲訪隱居巳與過泥殊不¶耻更何言外見親踈(寶葉源)」
#+END_VERSE
】
「歸宗因小師辞¶
乃問甚處去曰諸方學五味禪去師曰諸方¶
有五味禪我這裏只有一味禪僧便問如何¶
是和尚一味禪師便打僧曰會也會也師曰
<pb:KR6q0244_C_005-0677a>¶
道來道來僧纔開口師又打。」
【
頌曰。
#+BEGIN_VERSE
「　五味與¶一味喫了湏噫氣金輪峯下令行時凜凜清¶風誠可畏(石[(工*几)/石]明)」
#+END_VERSE

#+BEGIN_VERSE
「　私醞香醇價又輕至今官¶路少人行歸宗一味如連苦蹉過叢林幾後¶生(長靈卓)」
#+END_VERSE
】
「歸宗因僧問如何是玄旨師曰無¶
人能會曰向者如何師曰有向即乖曰不向¶
者如何師曰誰求玄旨又曰去無汝用心處¶
曰豈無方便門令學人得入師曰觀音妙智¶
力能救世間苦曰如何是觀音妙智力師敲¶
鼎盖三下曰子還聞麼曰聞師曰我何不聞¶
僧無語師以棒趂下。」
【
頌曰。
#+BEGIN_VERSE
「　三聲鼎盖普門¶開苦海勞生喚不回九十春光今又半空飛¶花片點莓苔(絕岸湘)」
#+END_VERSE
】
「歸宗因僧問如何是觸¶
目菩提師翹足曰會麼曰不會師曰三个見¶
在一任選取。」
【
頌曰。
#+BEGIN_VERSE
「　觸目菩提一撮沙示渠¶三个更周遮衲僧相見呵呵笑春鳥喃喃罵¶落花(海印信)」
#+END_VERSE
】
「歸宗因江州剌史李渤問嘗聞¶
湏彌納芥子渤則不疑芥子納湏彌莫是妄¶
談否師曰人傳史君讀萬卷書是否曰不敢¶
師曰身如椰子大萬卷書向什麼處着李俛¶
首而巳。」
【
頌曰。
#+BEGIN_VERSE
「　放開日月明把定乾坤黑一¶劄不回頭滿地生荊𣗥龍宮海藏𠔃非多石¶火電光𠔃非急君不見紫霄峯下墨池邊八¶駿如風追不及(佛慧泉)」
#+END_VERSE

#+BEGIN_VERSE
「　芥納湏彌特地疑琴
<pb:KR6q0244_C_005-0677b>¶書拋下扣禪扉忽聞萬卷難藏處瞥轉神機¶唯自知唯自知丹桂和根拔得歸(佛心才)」
#+END_VERSE

#+BEGIN_VERSE
「　芥¶納湏彌驗祖風清機歷歷妙難窮要知萬卷¶書來處跳出當人智鑑中(禾山方)」
#+END_VERSE

#+BEGIN_VERSE
「　用𥁞自已¶心笑破他人口八角磨盤空裏走金毛獅子¶變作狗喝一喝(雪堂行)」
#+END_VERSE

#+BEGIN_VERSE
「　萬卷詩書一時頭角¶纔跨宗門便施謀畧古歸宗真老作只[(厂@巳)*頁]滿¶彎弓不知誰見雙鵰落絕毫絕𨤲如山如岳¶堂堂氣宇冠儒林浩浩清風播寥廓(癡禪妙)」
#+END_VERSE
】¶

「韶州乳源禪師(嗣馬祖)上堂西來的的意不¶
妨難道大眾莫有道得者出來試道看有僧¶
出纔禮拜師便打曰是什麼時莭出頭來後¶
人舉似長慶慶云不妨不妨。」
【
頌曰。
#+BEGIN_VERSE
「　祖意西¶來豈易量擡眸已是錯承當闍𥟖不解知時¶莭開眼堂堂入鑊湯(此山應)」
#+END_VERSE

#+BEGIN_VERSE
「　西來的的意何¶如舉唱多憐在半途勾賊到門還破賊信知¶身佩辟兵苻(趙善期通判)」
#+END_VERSE
】¶

「明州大梅法常禪師(嗣馬祖)住山後馬祖令¶
一僧到問曰和尚見馬祖得个什麼便住此¶
山師曰馬祖向我道即心是佛我便向這裏¶
住曰馬祖近日佛法又別師曰作麼生別曰¶
近日又道非心非佛師曰這老漢惑乱人未¶
有了日任汝非心非佛我只管即心即佛僧¶
回舉似馬祖祖曰大眾梅子熟也。」
【
頌曰。
#+BEGIN_VERSE
「　只
<pb:KR6q0244_C_005-0677c>¶將馬祖鈆刀子裂破漫天鐵網羅碧沼夜敲¶荷葉雨至今貧恨一身多(一関溥)」
#+END_VERSE

#+BEGIN_VERSE
「　荷衣松食¶住深雲盖是當年錯見人埋沒一生心即佛¶萬年千載不成塵(野雲南)」
#+END_VERSE

#+BEGIN_VERSE
「　郎心葉薄妾冰清¶郎說黃金妾不應假使偶然通一笑半生誰¶信守孤燈(簡翁敬)」
#+END_VERSE
】
「大梅因龐居士問久嚮大¶
梅未審梅子熟也未師曰󲊛向什麼處下口¶
曰百雜碎師曰還我核子來。」
【
頌曰。
#+BEGIN_VERSE
「　大梅梅¶子熟龐老已先知正眼驗真要相逢拍手歸¶(松源岳)」
#+END_VERSE

#+BEGIN_VERSE
「　龐公親到竪降旗一劒當頭斬萬機¶不是從前生咬破為他梅子熟多時(辛菴儔)」
#+END_VERSE
】¶

「大梅因夾山與定山同行定山曰生死中無¶
佛即無生死夾山曰生死中有佛即不迷生¶
死二人互相不肯同上大梅夾山乃問曰不¶
知那个親那个踈師曰一親一踈夾山曰未¶
審那个親師曰且去明日來夾山來日上方¶
丈再問師曰親者不問問者不親夾山住院¶
後曰我當初在大梅失却一隻眼雲峯恱云¶
夾山只知失却一隻眼殊不知換得一隻眼¶
圓悟云是則兩口金剛王寶劒要且拂掠虛¶
空金山則不然生死為諸佛根基諸佛乃生¶
死爐鞴若解險絕承當即證六通八觧乃。」
【
頌¶
曰。
#+BEGIN_VERSE
「　有佛不迷無佛則無大梅頂門正眼劃¶時巳驗親踈家抱荊山璞人握靈蛇珠失却
<pb:KR6q0244_C_005-0678a>¶與換得同歸故殊途作家金鎚當面擲臨機¶俊鷂趂不及將謂赤鬚胡更有胡鬚赤」
#+END_VERSE

#+BEGIN_VERSE
「　未¶曾拈出定盤星多少行家怨不平待得權衡¶來就手方知斤兩自分明(心聞賁)」
#+END_VERSE

#+BEGIN_VERSE
「　生死有無¶佛虛名如電拂俊鷂摶天飛不打籬邊鶻無¶欠無餘若太虛不知誰解強名()」
#+END_VERSE

#+BEGIN_VERSE
「　¶行自古不相肯峯頂老人何足論山凹落盡¶桃花片流水依前繞竹門(懶菴樞)」
#+END_VERSE

#+BEGIN_VERSE
「　竹籬茅舍¶酒旗斜一个葫蘆敗兩家酒後不知天與地¶歸來滿地是桃花(雪菴瑾)」
#+END_VERSE

#+BEGIN_VERSE
「　苦瓠連根苦甜𤓰¶徹蒂甜兩般滋味惡終後入黃泉(應菴華)」
#+END_VERSE

#+BEGIN_VERSE
「　佛¶之一字強安排有無生死一坑埋大梅老子¶舌無骨臘月蓮花火裏栽(雲巢岩)」
#+END_VERSE

#+BEGIN_VERSE
「　青天白日¶切忌尋覓更問如何抱贓呌屈(無門開)」
#+END_VERSE
】
「大梅¶
因僧問如何是祖師西來意師曰西來無意¶
塩官聞之乃曰一个棺材兩个死漢玄沙云¶
塩官是作家雪竇云三个也有。」
【
頌曰。
#+BEGIN_VERSE
「　活中¶死眼無作有用方寸不移十方獨弄巧拙不¶到處塩官有出身親言出親口雞犬閙比隣¶(月堂昌二)」
#+END_VERSE

#+BEGIN_VERSE
「　因事長智認渠遭累反身曉行全¶家富貴競頭擡薦自埋沒逆順是非誰可出¶提起是令放得行兩手扶犂水過膝」
#+END_VERSE
】¶

「婺州五洩山靈默禪師(嗣馬祖)遠謁石頭便¶
問一言相契即住不契即去頭據坐師便行
<pb:KR6q0244_C_005-0678b>¶
頭隨後召曰闍𥟖師回首頭曰從生至死秪¶
是這个回頭轉腦作麼師言下大悟乃拗折¶
柱杖棲止焉。」
【
頌曰。
#+BEGIN_VERSE
「　石頭據坐五洩便去石¶頭喚回却成多事(翠岩芝)」
#+END_VERSE

#+BEGIN_VERSE
「　在途在舍若為酬¶莫把先師一例求雄雄宇宙如王者未免半¶邊無髑髏(龍門遠)」
#+END_VERSE

#+BEGIN_VERSE
「　欲去高聲喚得回當時心¶眼一齊開要知不假修持力生死悠悠任往¶來(成枯木)」
#+END_VERSE
】¶
¶
禪宗頌古聮珠通集卷第五　　　　雞五
<pb:KR6q0244_C_005-0679a>¶


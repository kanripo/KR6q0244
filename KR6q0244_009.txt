# -*- mode: mandoku-view; -*-
#+DATE: 2016-06-08 5:25
#+TITLE: 禪宗頌古聯珠通集
#+PROPERTY: CBETA_ID C078n1720
#+PROPERTY: ID KR6q0244
#+PROPERTY: SOURCE Zhonghua Canon Vol. 078, No. 1720
#+PROPERTY: VOL 078
#+PROPERTY: BASEEDITION C
#+PROPERTY: WITNESS master
#+PROPERTY: LASTPB <pb:KR6q0244_C_009-0716a> 
#+PROPERTY: JUAN 9
禪宗頌古聮珠通集卷第九　　　　田二¶
(僧錄司右闡教兼靈谷禪寺住持淨戒重校)¶

  
  * 祖師機緣
  
  * 六祖下第四世¶
  
  * 趙州諗(三十五則)
  * 附清涼益(一則)
  * 葉縣省(一則)¶

「趙州觀音院從諗禪師(嗣南泉)師初謁南泉¶
泉問汝是有主沙彌無主沙彌師曰有主沙¶
彌泉曰那箇是你主師近前躬身曰仲冬嚴¶
寒伏惟和尚尊侯萬福泉噐之許其入室。」¶

【頌曰。
#+BEGIN_VERSE
「　觧把一莖野草喚作丈六金身會得頭¶頭皆是道眼中童子面前人(顏如如)」
#+END_VERSE

#+BEGIN_VERSE
「　試問如¶何是主人進前义手敘寒溫但知北極群星¶拱不見黃河徹底渾(寶葉源)」
#+END_VERSE
】
「趙州一日問南¶
泉曰如何是道泉曰平常心是道師曰還可¶
趣向也無泉曰擬向即乖師曰不擬爭知是¶
道泉曰道不屬知不屬不知知是𡚶覺不知¶
無記若真達不疑之道猶如太虗廓然蕩豁¶
豈可強是非耶師於言下悟理。」
【
頌曰。¶

#+BEGIN_VERSE
「　平常心是道舉步入荒草翻嗟王老師到底¶不能曉不能曉玉兔金烏任飛走(雲峯恱)」
#+END_VERSE

#+BEGIN_VERSE
「　欲¶識平常道天然任自然行船冝舉棹走馬即¶加鞭若遇飢來飯還應困即眠盡從緣所得¶所得亦非緣(佛鑑懃二)」
#+END_VERSE
¶

#+BEGIN_VERSE
「　所淂亦非緣當人自了然雨中看皓月火裏¶汲清泉直立頭垂地橫眠脚指天應湏與麼
<pb:KR6q0244_C_009-0716b>¶會方契祖師禪¶若謂平常心是道枝蔓向上更生枝貼肉汗¶衫如脫了喚來眼上與安眉(鼓山珪)」
#+END_VERSE

#+BEGIN_VERSE
「　勸君不¶用苦勞神喚作平常轉不親冷淡全然沒滋¶味一回舉著一回新(徑山杲)」
#+END_VERSE

#+BEGIN_VERSE
「　趙州昔日見南¶泉言下投機自廓然要會平常心是道平常¶不住道方玄(本覺一)」
#+END_VERSE

#+BEGIN_VERSE
「　白日遲遲𠔃花菲菲白一¶雲流水𠔃兩相依長安路上人迹稀南泉也¶落苐二機(慈受深)」
#+END_VERSE

#+BEGIN_VERSE
「　碍淂銅盤不打老鼠所以¶抽身入還從屋裏來圾教臺凳穩聊且勸三¶盃兄呼弟應殷勤處留淂兒孫辨刦灰(月堂¶昌)」
#+END_VERSE

#+BEGIN_VERSE
「　遇飯喫飯遇茶喫茶千重百匝四海一家¶觧却粘去却縛言無言作無作廓然本體等¶虗空風從虎𠔃雲󷄞龍(圓悟勤)」
#+END_VERSE

#+BEGIN_VERSE
「　萬里長空雨¶霽時一輪明月瑩清輝浮雲掩斷千人目見¶淂嫦娥面者稀(龍門遠)」
#+END_VERSE

#+BEGIN_VERSE
「　向道平常心是道斬¶釘截鐵妙中妙若將玄路擬思量連累兒孫¶入荒草業識茫茫知不知終日紅塵無價寶¶(大溈智)」
#+END_VERSE

#+BEGIN_VERSE
「　玄途不涉透離微道合平常發上機¶無影樹頭春色曉金鷄啼在不萌枝(足菴鑒)」
#+END_VERSE
¶

#+BEGIN_VERSE
「　悟淂平常達本鄉時人多怕落平常青春只¶有九十日爛醉都無一百場(雪菴瑾)」
#+END_VERSE

#+BEGIN_VERSE
「　春有百¶花秋有月夏有凉風冬有雪若無閑事掛心¶頭便是人間好時莭(無門開)」
#+END_VERSE
】
「趙州一日問南
<pb:KR6q0244_C_009-0716c>¶
泉曰知有底人向甚麼處去泉曰山前檀越¶
家作一頭水牯牛去師曰謝師指示泉曰昨¶
夜三更月到窓。」
【
頌曰。
#+BEGIN_VERSE
「　拽脫鼻頭何處是亂¶拋泥水恣縱橫日斜倒坐騎馿去又見東山¶片月生(保寧勇)」
#+END_VERSE

#+BEGIN_VERSE
「　出窟金毛奪父機同聲哮吼¶眾狐疑三更窓月如清晝誰敢重來弄嶮巇¶(寶峯祥)」
#+END_VERSE

#+BEGIN_VERSE
「　眼中見慣是尋常又不驚人又久長¶留淂寒窓夜來月三更依舊照茅堂(鼓山珪)」
#+END_VERSE
¶

#+BEGIN_VERSE
「　度體裁衣量水打碓毫髮不差且居門外(徑¶山杲)」
#+END_VERSE

#+BEGIN_VERSE
「　南泉搖頭趙州擺尾子細看來二俱失¶利(慈受深)」
#+END_VERSE

#+BEGIN_VERSE
「　檀越家中作水牛[(冰-水+〡)*ㄆ]來放去任優¶游不曾犯着人苗稼何必南泉對趙州(照堂¶一)」
#+END_VERSE

#+BEGIN_VERSE
「　戴角擎頭笑一場父子家和醜外揚知有¶底人何處去春來依舊百花香(冶父川)」
#+END_VERSE

#+BEGIN_VERSE
「　掣開¶金殿鎻撞碎玉樓鍾貪程未歸客徒自覔行¶蹤(木菴永)」
#+END_VERSE
】
「趙州一日到茱萸執拄杖於法堂¶
上從東過西萸曰作甚麼師曰探水萸曰我¶
這裏一滴也無探箇甚麼師以杖倚壁便下。」¶

【頌曰。
#+BEGIN_VERSE
「　逐步移笻探淺深果然滄海碧沉沉一¶雙足迹分明在將謂歸家不可尋(保寧勇)」
#+END_VERSE

#+BEGIN_VERSE
「　古¶今難透趙州關取次施為不等閑拄杖靠來¶斜倚壁輕如毫髮重如山(佛鑑勤)」
#+END_VERSE

#+BEGIN_VERSE
「　茱萸這裏¶無一滴趙州無言便走出春去秋來三百年¶拄杖至今猶倚壁(鼓山珪)」
#+END_VERSE

#+BEGIN_VERSE
「　深淺聊將拄杖探
<pb:KR6q0244_C_009-0717a>¶忽然平地起波瀾傾湫倒岳驚天地到海方¶知徹底乹(徑山杲)」
#+END_VERSE

#+BEGIN_VERSE
「　趙州有語標𨓍栢今古藂¶林光烜爀若到茱萸堂上行到底反成箇老¶賊(地藏恩)」
#+END_VERSE

#+BEGIN_VERSE
「　趙州探水誰能知委一滴也無洄¶澓袞沸靠却拄杖囉囉哩哩(文殊道)」
#+END_VERSE

#+BEGIN_VERSE
「　一滴也¶無費盡工夫靠倒拄杖何處逢渠香爐上一¶堆牛糞氣東壁上倒掛大葫蘆(典牛游)」
#+END_VERSE

#+BEGIN_VERSE
「　趙州¶曾探水茱萸無一滴東覷西覷了拄杖便靠¶壁滄海深處歸何人辨端的(椘安方)」
#+END_VERSE

#+BEGIN_VERSE
「　平地鼓¶波濤青天轟霹靂脚下爛如泥身上元不濕¶古往今來幾百年拄杖依然空靠壁(無際𣲖)」
#+END_VERSE
】¶

「趙州因僧問如何是清淨伽藍師曰丫角女¶
子曰如何是伽藍中人師曰丫角女子懷胎。」¶

【頌曰。
#+BEGIN_VERSE
「　橫胷抱腹藏龍種剖膽㓟肝觸鳳胎¶勿謂此兒容易淂湏知出自痛膓來(汾陽昭)」
#+END_VERSE
¶

#+BEGIN_VERSE
「　咄這老竭淂恁饒舌清淨伽藍一時漏泄金¶剛門外笑呵呵菩薩堂中聲哽咽(海印信)」
#+END_VERSE

#+BEGIN_VERSE
「　丫¶角女子出天真清淨伽藍盖淂人世俗不知¶林下意無錢難淂買紅裙(佛鑑勤)」
#+END_VERSE
】
「趙州因僧¶
問外方忽有人問趙州說什麼法如何祗對¶
師曰塩貴米賤。」
【
頌曰。
#+BEGIN_VERSE
「　塩貴米賤諸事成¶現擬欲啇量腦後拔箭(懶菴需)」
#+END_VERSE
】
「趙州因僧辭¶
師曰甚處去曰諸方學佛法去師竪起拂子¶
曰有佛處不淂住無佛處急走過三千里外
<pb:KR6q0244_C_009-0717b>¶
逢人不淂錯舉曰與麼則不去也師曰摘楊¶
花摘楊花。」
【
頌曰。
#+BEGIN_VERSE
「　截斷三関過者稀臨鋒¶誰觧振全威楊花摘處何人見風送漫天似¶雪飛(佛慧泉)」
#+END_VERSE

#+BEGIN_VERSE
「　堂堂好箇丈夫兒剛被胡麻取¶次欺若觧奮拳張意氣世間何處可容伊(保¶寧勇)」
#+END_VERSE

#+BEGIN_VERSE
「　青山不異白玉無瑕茫茫流水擾擾黃¶花有佛處纖毫不立無佛處萬別千差長安¶路上未歸客尋溪由自摘楊花(天童覺)」
#+END_VERSE

#+BEGIN_VERSE
「　三千¶里外兩重関衲子紛紛過者難回首石橋南¶北路楊花風散雪漫漫(普融平)」
#+END_VERSE

#+BEGIN_VERSE
「　有佛處不得¶住生鐵秤鎚被蟲蛀無佛處急走過撞著嵩¶山破竈墮三千里外莫錯舉兩箇石人相耳¶語恁麼則不去也此話巳行遍天下摘楊花¶摘楊花唵嚤呢噠哩吽㗶吒(徑山杲)」
#+END_VERSE

#+BEGIN_VERSE
「　摘楊花¶摘楊花打鼓弄琵琶昨日栽茄子今日種冬¶𤓰(訥堂思)」
#+END_VERSE

#+BEGIN_VERSE
「　有佛處不淂住春風蕩蕩飛楊絮¶無佛處急走過一葉漁舟江面破林裏烏鵲¶去又來園中桃李開還謝舜若多神相太空¶無目仙人逢暗夜(白楊順)」
#+END_VERSE

#+BEGIN_VERSE
「　鐵山崩倒壓銀山¶盤走珠𠔃珠走盤密把鴛鴦閒綉出金針終¶不與人看(松源岳)」
#+END_VERSE

#+BEGIN_VERSE
「　有佛無佛不淂住三千里¶外無憑據趙州贏淂口皮光却是這僧知落¶處(虗堂愚)」
#+END_VERSE
】
「趙州因僧問承聞和尚親見南泉¶
是否師曰鎮州出大蘿蔔頭。」
【
頌曰。
#+BEGIN_VERSE
「　因問
<pb:KR6q0244_C_009-0717c>¶當初淂法緣不言東土及西天鎮州有菜名¶蘿蔔濟却飢瘡幾萬年(汾陽昭)」
#+END_VERSE

#+BEGIN_VERSE
「　鎮州出大蘿¶蔔天下衲僧取則只知自古自今爭辨鵠白¶烏黑賊賊衲僧鼻孔曾拈得(雪竇顯)」
#+END_VERSE

#+BEGIN_VERSE
「　鎮州蘿¶蔔播華夷萬物還他本土冝孰謂當時人獨¶愛至今更是好充飢(正斍逸)」
#+END_VERSE

#+BEGIN_VERSE
「　陶潛彭澤唯栽¶柳潘岳河陽只種花何似晚來江上望數峯¶蒼翠属漁家(海印信)」
#+END_VERSE

#+BEGIN_VERSE
「　衲僧巴鼻徒穿鑿平實¶啇量紹祖宗多謝張公勤苦力滿園留得過¶深冬(佛慧泉)」
#+END_VERSE

#+BEGIN_VERSE
「　鎮州出大蘿蔔頭報君來處湏¶分曉衲僧多是渾淪吞子細淂他滋味少(白¶雲端)」
#+END_VERSE

#+BEGIN_VERSE
「　鎮州蘿蔔天然別滿口眀眀說向人薄福¶闡提人不信一枚秤淂重三斤(保寧勇)」
#+END_VERSE

#+BEGIN_VERSE
「　鎮州¶出菜名蘿蔔過後思量却難淂王老兒孫不¶覆藏逢人直露真消息(長靈卓)」
#+END_VERSE

#+BEGIN_VERSE
「　趙州古佛尚¶多言蘿蔔出生鎮府田天下衲僧多咬嚙齒¶間蹉過老南泉(文殊道)」
#+END_VERSE

#+BEGIN_VERSE
「　㕘見南泉王老師鎮¶州蘿蔔更無私拈來塞斷是非口雪曲陽春¶非椘詞(徑山杲)」
#+END_VERSE

#+BEGIN_VERSE
「　趙老機関沒淺深鎮州蘿蔔¶接藂林過後思量也難淂入泥入水老婆心¶(大溈智)」
#+END_VERSE

#+BEGIN_VERSE
「　鎮州出大蘿蔔頭師資道合有來由¶觀音寺裏有彌勒東院西邊有趙州(鼓山珪)」
#+END_VERSE
¶

#+BEGIN_VERSE
「　青出於藍冰生於水寸步不通白雲萬里(或¶菴軆)」
#+END_VERSE

#+BEGIN_VERSE
「　些兒活計口皮邊點著風馳與電旋謾
<pb:KR6q0244_C_009-0718a>¶說鎮州蘿蔔大何曾親見老南泉(石菴玿)」
#+END_VERSE

#+BEGIN_VERSE
「　親見¶南泉箇眼目老人說話無拘束只因菜氣不¶曾除帶累兒孫咬蘿蔔(野雲南)」
#+END_VERSE
】
「趙州因秀才¶
問曰佛不違眾生願是否師曰是曰某甲欲¶
覓和尚手中拄杖淂否師曰君子不奪人所¶
好曰某甲非君子師曰我亦不是佛。」
【
頌曰。¶

#+BEGIN_VERSE
「　當機轉處不躊躇琉璃盤裏走眀珠趙州老¶子村校書一條拄杖兩人舁(石菴玿)」
#+END_VERSE
】
「趙州因¶
㕘百丈丈問甚處來師曰南泉來曰南泉近¶
日有何言句示徒師曰無事之人直湏悄然¶
去曰悄然一句且致𢗅然一句作麼生道師¶
進前三步丈便喝師作縮身勢丈曰大好悄¶
然師便出去。」
【
頌曰。
#+BEGIN_VERSE
「　作家相見彼此難搆¶𢗅然悄然進前縮後捏不成塑不就大路不¶行草裏走(佛鑑勤)」
#+END_VERSE

#+BEGIN_VERSE
「　門裏有門外有不作嚴平¶犯牛斗師子吼野干鳴摘出离婁眼裏晴一¶手縮一手伸重陽决定九月九掀反海岳訪¶知音赤骨力窮露雙肘(瞎堂遠)」
#+END_VERSE
】
「趙州示眾曰¶
佛之一字吾不喜聞。

幻菴覺拈云諸人切¶
忌恁麼會既不恁麼會又作麼生會乃。」
【
頌曰。¶

#+BEGIN_VERSE
「　佛之一字不喜聞去年依舊今年春今年春¶間降大雪陸墓烏盆變白盆」
#+END_VERSE
】
「趙州因大眾¶
晚㕘師曰今夜荅話去也有觧問者出來時¶
有一僧便出禮拜師曰比來拋磚引玉却引
<pb:KR6q0244_C_009-0718b>¶
淂箇𡐊子。

法眼問覺銕觜先師意作麼生¶
覺云如國家拜將相似乃問甚人去淂時有¶
人出云某甲去淂云爾去不淂法眼云我會¶
也。」
【
頌曰。
#+BEGIN_VERSE
「　探竿影草幾人知正似將軍一¶面旗斬將安營都在我倒騎銕馬上湏弥(慈¶受深)」
#+END_VERSE

#+BEGIN_VERSE
「　千年田八百主誰當機辨來處趙州要¶荅話拋磚引墼子覺老話端倪如拜將相似¶去淂去不得言下分緇素箇裏高於萬仞峯¶不動纖毫擒佛祖(圓悟勤)」
#+END_VERSE
】
「趙州上堂金佛不¶
度爐木佛不度火泥佛不度水真佛內裏坐。」¶

【頌曰。
#+BEGIN_VERSE
「　泥佛不度水神光照天地立雪如未¶休何人不雕偽」
#+END_VERSE

#+BEGIN_VERSE
「　金佛不度爐人來訪子胡¶牌中數箇字清風何處無」
#+END_VERSE

#+BEGIN_VERSE
「　木佛不度火常¶思破竈墮杖子忽擊著方知孤負我(雪竇顯)」
#+END_VERSE
¶

#+BEGIN_VERSE
「　併却泥佛金木佛趙州放出遼天鶻東西南¶北謾擡頭萬里重雲只一突(白雲端)」
#+END_VERSE

#+BEGIN_VERSE
「　泥佛不¶度水法華前陣曾止止君之退步若㕘詳不¶使縱然波浪起」
#+END_VERSE

#+BEGIN_VERSE
「　金佛不度爐海上江山入¶畫圖千手大悲徒着力却慚舜若眼眉麄¶木佛不度火多口阿師曾議過隈刀避箭不¶堪論無限英雄又蹉過(大溈秀)」
#+END_VERSE

#+BEGIN_VERSE
「　金佛木佛泥¶佛度爐度水度火盡入趙州紅爐烈𦦨光中¶鍜過一聲白雪陽春萬古無人能和(鼓山珪)」
#+END_VERSE
¶

#+BEGIN_VERSE
「　九十七種妙相[(厂@巳)*頁]陸[舟-(白-日)]青難狀趙州眼目精
<pb:KR6q0244_C_009-0718c>¶眀覷見心肝五臟(徑山杲)」
#+END_VERSE

#+BEGIN_VERSE
「　木佛不度火甘露¶臺前逢達磨惆悵洛陽人未來面壁九年空¶冷坐」
#+END_VERSE

#+BEGIN_VERSE
「　金佛不度爐坐嘆勞生走道途不向¶華山圖上看豈知潘閬到騎馿」
#+END_VERSE

#+BEGIN_VERSE
「　泥佛不度¶水一道靈光照天地堪羡玄沙老古錐不要¶南山要鼈鼻(三聖昌)」
#+END_VERSE

#+BEGIN_VERSE
「　三佛形容緫不真眼中¶瞳子面前人若能信淂家中寶啼鳥山花一¶樣春(冶父川)」
#+END_VERSE

#+BEGIN_VERSE
「　金佛不度爐風光滿帝都少年¶花酒客大醉幾人扶」
#+END_VERSE

#+BEGIN_VERSE
「　木佛不度火大士無¶人我毫𨤲念不差永刦遭覊鎻」
#+END_VERSE

#+BEGIN_VERSE
「　泥佛不度¶水眀月照千里風高古木秋凍盡長江底¶金佛不度爐窮源有處無木佛不度火渾崙¶咬不破泥佛不度水何處不是󲊛真佛屋裏¶坐趙州言是禍水牯會耕田黃牛能拽磨(常¶菴崇)」
#+END_VERSE

#+BEGIN_VERSE
「　金佛不度爐圓光爍太虗直下便薦得¶不用更躊躇木佛不度火院主眉毛墮烈𦦨¶亘天紅舍利無一顆泥佛不度水衲僧難下¶觜擬議隔千山迢迢十萬里真佛內裏坐趙¶州休話墮覿面便承當擡眸即蹉過金佛木¶佛泥佛穿來擲過閻浮更說真佛在內無端¶巳被塗糊(尼無著緫)」
#+END_VERSE

#+BEGIN_VERSE
「　真佛屋裏坐開口成話¶墮幸自可憐生教我說甚麼(月林觀)」
#+END_VERSE

#+BEGIN_VERSE
「　泥佛金¶佛木佛度水度火度爐妙體本來無處所莫¶將真佛強塗糊(天目禮)」
#+END_VERSE
】
「趙州因尼問如何是
<pb:KR6q0244_C_009-0719a>¶
密密意師以手搯之尼曰和尚猶有這箇在¶
師曰却是你有這箇在。」
【
頌曰。¶

#+BEGIN_VERSE
「　密密深深意最長幾人冷地錯啇量師姑若¶會趙州搯銕打心肝也斷膓(慈受深)」
#+END_VERSE

#+BEGIN_VERSE
「　兜羅綿¶樣硬贅頭河北風流老趙州醎處著塩淡添¶水軒頭一笑更無休(正堂辯)」
#+END_VERSE

#+BEGIN_VERSE
「　猛虎深藏淺草¶窠幾回眀月入煙蘿頂門縱有金剛眼未免¶當頭蹉過他(高峯妙)」
#+END_VERSE
】
「趙州因僧辭師問甚處¶
去曰閩中去師曰彼中兵馬隘󲊛湏回避始¶
得曰向甚麼處回避師曰恰好。」
【
頌曰。
#+BEGIN_VERSE
「　僧去¶閩中路不遙報言軍馬閙嘈嘈問師回避歸¶何處恰好安眠日正高(汾陽昭)」
#+END_VERSE

#+BEGIN_VERSE
「　聞說閩中兵¶馬多叮嚀遊子避干戈臨岐指箇藏身處無¶限雄師不柰何(正覺逸)」
#+END_VERSE

#+BEGIN_VERSE
「　七閩歸路日爭鋒回¶避湏教不見蹤恰好藏身何處是青山雲外¶萬千重(佛慧泉)」
#+END_VERSE
】
「趙州因僧游五臺問一婆子¶
曰臺山路向甚麼處去婆曰驀直去僧便去¶
婆曰好箇師僧又恁麼去後有僧舉似師師¶
曰待我去勘過眀日師便去問臺山路向甚¶
麼處去婆曰驀直去師便去婆曰好箇師僧¶
又恁麼去師歸院謂僧曰臺山婆子為汝勘¶
破了也。」
【
頌曰。
#+BEGIN_VERSE
「　臺山路上老婆禪南北東¶西萬萬千趙州勘破人難會來往草鞋徹底¶穿(汾陽昭)」
#+END_VERSE

#+BEGIN_VERSE
「　趙州勘破婆子葉落便合知秋天
<pb:KR6q0244_C_009-0719b>¶下幾多禪客五湖四海悠悠(慈明圓)」
#+END_VERSE

#+BEGIN_VERSE
「　靈龜未¶兆無凶吉變動臨時在卜人路頭問破誰人¶委王老東村怒目嗔(投子青)」
#+END_VERSE

#+BEGIN_VERSE
「　趙州作者勘婆¶婆太平時代用干戈趙州收得龍泉劒掃盡¶煙塵揔是他(佛印元)」
#+END_VERSE

#+BEGIN_VERSE
「　僧問遊臺路婆直指不¶誤雖然徑直言柰緣多恁去」
#+END_VERSE

#+BEGIN_VERSE
「　趙州勘破歸¶會者憑何據月色曉堂分雲[(冰-水+〡)*ㄆ]山岳露(浮山¶遠)」
#+END_VERSE

#+BEGIN_VERSE
「　傑出叢林是趙州老婆勘破沒來由而今¶四海清如鏡行人莫與路為讎(黃龍南)」
#+END_VERSE

#+BEGIN_VERSE
「　撥動¶干戈老趙州坐觀勝敗有良謀婆婆勘破人¶誰委多少禪流錯路頭(海印信)」
#+END_VERSE

#+BEGIN_VERSE
「　趙州勘破老¶婆禪語默分明在目前近日五湖㕘學者剛¶於岐路走如𤇆(淨照臻)」
#+END_VERSE

#+BEGIN_VERSE
「　言中辨的老禪和驀¶直臺山路不蹉勘破却回人莫問岳陽船子¶洞庭波(雲峯恱)」
#+END_VERSE

#+BEGIN_VERSE
「　昔日趙州為主將老婆戰罷¶許誰評而今何事臺山路却被時人取次行¶(大溈秀)」
#+END_VERSE

#+BEGIN_VERSE
「　臺山一路去悠悠親到還他古趙州¶勘破老婆回首日長江依舊向東流(佛慧泉)」
#+END_VERSE
¶

#+BEGIN_VERSE
「　干戈中立太平基塊雨條風勝古時婆子為¶君勘破了趙州脚跡少人知(白雲端)」
#+END_VERSE

#+BEGIN_VERSE
「　何事趙¶州婆子話雄雄今古振嘉聲高空有月千門¶閉大道無人獨自行(保寧勇)」
#+END_VERSE

#+BEGIN_VERSE
「　趙州一勘老婆¶也千古英風價轉新南去北來由未薦臺山¶從此長荊榛(照覺揔)」
#+END_VERSE

#+BEGIN_VERSE
「　似狂不狂趙州老或凢
<pb:KR6q0244_C_009-0719c>¶或聖人誰曉是非長短任君裁婆子被伊勘¶破了(真淨文)」
#+END_VERSE

#+BEGIN_VERSE
「　趙州問路婆子荅云直與麼去¶皆云勘破老婆婆子無你雪處同道者相共¶舉(景福順)」
#+END_VERSE

#+BEGIN_VERSE
「　勘破不勘破婆子能招禍直饒千¶眼補陁人也是大蟲看水磨(雲居祐)」
#+END_VERSE

#+BEGIN_VERSE
「　趙州勘¶破事非真走殺臺山路上人要識婆婆親指¶處一回舉首一回新(地藏恩)」
#+END_VERSE

#+BEGIN_VERSE
「　臺山路上婆往¶往人問過末後趙州知一言便勘破(雲盖智)」
#+END_VERSE
¶

#+BEGIN_VERSE
「　是箇遊臺發問端婆婆指路盡顢頇可憐眼¶裏無筋骨却把時人一樣看(佛國白)」
#+END_VERSE

#+BEGIN_VERSE
「　撥動煙¶塵老古錐坐觀勝負有誰知從來古路平如¶掌自是行人不見歸(圓覺演)」
#+END_VERSE

#+BEGIN_VERSE
「　婆指臺山路不¶差游人恁麼去無涯趙州勘破歸來後四海¶五湖同一家(草堂清)」
#+END_VERSE

#+BEGIN_VERSE
「　驀直臺山路不迂趙州¶親去定賢愚古今來往何妨礙未透金塵終¶是麄(三祖宗)」
#+END_VERSE

#+BEGIN_VERSE
「　臺山山下路崎嶇多少行人在¶半途五里牌邊相借問不知駑馬是龍駒(上¶方益)」
#+END_VERSE

#+BEGIN_VERSE
「　臺山路上白頭婆無限行人幾度過直¶道玄關人不曉趙州特地斷誵訛(雲溪恭)」
#+END_VERSE

#+BEGIN_VERSE
「　叢¶林老作是無儔凜凜威風四百州一擊銕関¶曾粉碎恩大難將雨露酬(真如喆)」
#+END_VERSE

#+BEGIN_VERSE
「　驀直去驀¶直去不逐指頭不行舊路大丈夫漢乾坤獨¶步(兜率恱)」
#+END_VERSE

#+BEGIN_VERSE
「　本欲平夷道路反成土上加泥而¶今五湖四海剛被勘婆話迷(圓通仙)」
#+END_VERSE

#+BEGIN_VERSE
「　臺山有
<pb:KR6q0244_C_009-0720a>¶路是人過兩兩三三借問多要識趙州親勘¶破舌頭無骨柰渠何(成枯木)」
#+END_VERSE

#+BEGIN_VERSE
「　高握金鞭出禁¶城霜風凜凜馬蹄輕𤇆塵掃盡歸來後四海¶行人賀太平(普融平)」
#+END_VERSE

#+BEGIN_VERSE
「　五臺山路入嵯峨驀直¶饒聲指似他更有趙州多事漢歸來道我勘¶婆婆(張無盡)」
#+END_VERSE

#+BEGIN_VERSE
「　勘破誰知老趙州玉鞭鞭起臥¶金牛臺山今古行人口笑飲清風味轉幽(長¶靈卓)」
#+END_VERSE

#+BEGIN_VERSE
「　兩重問荅絕誵訛趙老於中却勘婆若¶不全身探虎[宋-木+儿]安能徹底驗仙陁(禾山方)」
#+END_VERSE

#+BEGIN_VERSE
「　趙¶州親勘破臺山勿兩岐只這老婆子踪跡少¶人知(佛心才)」
#+END_VERSE

#+BEGIN_VERSE
「　燕趙當年有一僧干戈聚裏等¶聞行定亂不携三尺劒至今天下絕攙搶(寶¶峯祥)」
#+END_VERSE

#+BEGIN_VERSE
「　老婆心切勿交加要路逢渠指不差休¶問禹門求變化風雷只在葛洪家(旻古佛)」
#+END_VERSE

#+BEGIN_VERSE
「　趙¶州勘破路難過無限平人走似梭日暮臺山¶空寂寂至今猶未絕誵訛(少林通)」
#+END_VERSE

#+BEGIN_VERSE
「　臺山路上¶老婆禪驀直教人好進前頼得趙州親勘破¶從茲四海路平然(雲盖昌)」
#+END_VERSE

#+BEGIN_VERSE
「　行路難行路難最¶難難過是臺山唯有趙州公驗正昂頭掉臂¶緫閑閑緫閑閑遂府出鉢盂(湛堂凖)」
#+END_VERSE

#+BEGIN_VERSE
「　臺山一¶路坦平自是行人不慣明鏡醜婦之冤智者¶愚人之患(踈山常)」
#+END_VERSE

#+BEGIN_VERSE
「　臺山古路是人游箇箇尋¶婆問路頭堪笑趙州纔勘破寥寥千古使人¶愁(踈山如)」
#+END_VERSE

#+BEGIN_VERSE
「　玉簫吹作鳳鸞吟惹動遊人離別
<pb:KR6q0244_C_009-0720b>¶心一陣東風捲寨廓四方八面少知音(佛智¶裕)」
#+END_VERSE

#+BEGIN_VERSE
「　臺山路坦平婆子苦啇量趙州勘破了清¶風滿大唐(高菴悟)」
#+END_VERSE

#+BEGIN_VERSE
「　天下禪和說勘破爭知趙¶州巳話墮引得兒孫不丈夫人人黠過冷地¶臥(山杲)」
#+END_VERSE

#+BEGIN_VERSE
「　劈面三拳連腮七掌盡大地人不¶知痛痒(鼓山珪)」
#+END_VERSE

#+BEGIN_VERSE
「　臺山路上人難進獨有趙州¶親到來勘破老婆回首處從此行人眼不開¶(椘安方)」
#+END_VERSE

#+BEGIN_VERSE
「　指路婆婆在五臺禪人到此盡癡獃¶一拳打破扶桑國杲日當空照九垓(西蜀廣¶道者)」
#+END_VERSE

#+BEGIN_VERSE
「　老婆元是魔王脚三軍不動旗閃爍趙¶州無柄銕掃菷掃蕩煙塵空索索(石頭回)」
#+END_VERSE

#+BEGIN_VERSE
「　婆¶子只知指路雞犬被人偷去直得趙州勘了¶這回緊閉門戶(戲魚靜二)」
#+END_VERSE

#+BEGIN_VERSE
「　趙州老老大大不觧¶山中打坐自言去勘婆子倒被婆子勘破¶善繫無繩約善行無轍迹不戰屈人兵直面¶當機疾老婆勘破五臺山有誰㕘透趙州関¶(圓悟勤)」
#+END_VERSE

#+BEGIN_VERSE
「　年老成精不謬傳趙州古佛嗣南泉¶招魂喪命因圖象良馬追風累索牽勘破了¶老婆禪說向人前不直錢(天童覺)」
#+END_VERSE

#+BEGIN_VERSE
「　賊是小人¶智過君子大𡚶語成便白拈去膽大心麄無¶󲊛會處稽首趙州大法王主(典牛游)」
#+END_VERSE

#+BEGIN_VERSE
「　大用全¶提似海深魔軍戰退鬼難禁趙州勘破婆婆¶處草偃風行無處尋(南堂興)」
#+END_VERSE

#+BEGIN_VERSE
「　趙州老子爛泥¶裏剌勘破老婆藂林受賜」
#+END_VERSE

#+BEGIN_VERSE
「　婆婆不在五臺
<pb:KR6q0244_C_009-0720c>¶山平地行人作易難驀直坦然今古路區區¶却過趙州関(雪竇宗)」
#+END_VERSE

#+BEGIN_VERSE
「　臺山路驀直去趙老見¶婆無別語勘破回來知不知莫信閑人說是¶非(冶父川)」
#+END_VERSE

#+BEGIN_VERSE
「　三月春光上國游祥雲瑞氣𤨏龍¶樓親從宣德門前過更問行人覔汴州(文殊¶道)」
#+END_VERSE

#+BEGIN_VERSE
「　婆子幾年尋劒客趙州勘破有誵訛觧使¶不由家富貴風流何在著衣多(訥堂思)」
#+END_VERSE

#+BEGIN_VERSE
「　一按¶牛喫草一與賊過梯早知燈是火飯熟也多¶時(遯菴演)」
#+END_VERSE

#+BEGIN_VERSE
「　干戈中有太平基不用干戈始淂¶之若無舉鼎拔山力千里烏騅不易騎(明大¶禪)」
#+END_VERSE

#+BEGIN_VERSE
「　四海同一家兩口同一舌趙州勘婆了有¶理向誰說(卍菴顏)」
#+END_VERSE

#+BEGIN_VERSE
「　踞坐臺山古路頭往來雲¶衲被戈矛趙州提起那羅箭穿過髑髏即便¶休(尼無著揔)」
#+END_VERSE

#+BEGIN_VERSE
「　天高地厚人難見海闊山遙只¶自知勘破却回休借問得便冝是落便冝(密¶菴傑)」
#+END_VERSE

#+BEGIN_VERSE
「　趙州舌頭連天老婆眉毛覆地分明勘¶破歸來無限平人瞌睡(妙慧尼淨智)」
#+END_VERSE

#+BEGIN_VERSE
「　趙州勘¶破百發百中趂淂老鼠打破油甕(佛照光)」
#+END_VERSE

#+BEGIN_VERSE
「　村¶婆暴富誑諕[門@召]閻趙州賣俏矢上加尖(或菴¶軆)」
#+END_VERSE

#+BEGIN_VERSE
「　驀直驀直青天白日勘破了也一文不直¶(月林觀)」
#+END_VERSE

#+BEGIN_VERSE
「　本是山中人愛說山中話五月賣松¶風人間𢙢無價(蒙菴岳)」
#+END_VERSE

#+BEGIN_VERSE
「　臺山路上箇婆婆平¶地無風起丈波下却斗門通底閘更無一滴¶到黃河(無凖範)」
#+END_VERSE

#+BEGIN_VERSE
「　勘破婆子面青眼黑趙州老
<pb:KR6q0244_C_009-0721a>¶漢謾我不淂(文殊業)」
#+END_VERSE

#+BEGIN_VERSE
「　趙州言勘破心頭打額¶頭如何無轉智特地覔冤讎(野雲南)」
#+END_VERSE
】
「趙州問¶
僧甚處來僧云摘茶來師曰閑。」
【
頌曰。
#+BEGIN_VERSE
「　○道著¶不著何處摸索背後龍鱗面前驢脚反身筋¶斗孤雲野鶴阿呵呵(雲盖智)」
#+END_VERSE
】
「趙州一日敲火¶
問僧曰老僧喚作火汝喚作甚麼僧無語師¶
曰不識玄旨徒勞念靜。」
【
頌曰。
#+BEGIN_VERSE
「　二趙州眼放光¶爍破四天下鉢盂上安柄至今成話欛(老衲¶證)」
#+END_VERSE

#+BEGIN_VERSE
「　直下是非著不淂著不淂處好承當木人¶昨夜通消息南海波斯過大唐(野菴璇)」
#+END_VERSE
】
「趙州¶
因一婆子令人送錢請轉藏經師受施了却¶
下禪床轉一匝乃曰傳語婆轉藏經巳竟其¶
人回舉似婆婆曰比來請轉全藏如何秪為¶
轉半藏。」
【
頌曰。
#+BEGIN_VERSE
「　一走下禪床行一轉看了如來¶五千卷婆子年高眼尚明夜深月下穿針線¶(慈受深)」
#+END_VERSE

#+BEGIN_VERSE
「　左轉右轉金剛寶劒全藏半藏由基¶發箭紅心心裏中紅心驚淂湏彌頭倒旋(正¶堂辯)」
#+END_VERSE

#+BEGIN_VERSE
「　趙州一匝天輪轉婆子知音未足酬普¶為人天開正眼大千沙界一毫收(足菴鑑)」
#+END_VERSE

#+BEGIN_VERSE
「　不¶知兀坐常輪轉空下禪床繞一遭背面却言¶虧一半老婆𢙣業自家招(天目禮)」
#+END_VERSE

#+BEGIN_VERSE
「　趙州劒氣¶衝牛斗婆子神符懸肘後一條拄杖兩人扶¶好手手中誇好手(殺六巖輝)」
#+END_VERSE
】
「趙州因僧侍次¶
遂指火問曰這箇是火󲊛不淂喚作火老僧
<pb:KR6q0244_C_009-0721b>¶
道了也僧無對復筴起火曰會麼曰不會師¶
曰此去舒州有投子和尚汝往禮拜問之必¶
為汝說因緣相契不用更來不相契却來其¶
僧到投子子問近離甚處曰趙州子曰趙州¶
有何言句僧舉前話子曰汝會麼曰不會乞¶
師指示子下禪床行三步却坐問曰會麼曰¶
不會子曰你歸舉似趙州其僧却回舉似師¶
師曰還會麼曰不會師曰投子與麼不較多¶
也。」
【
頌曰。
#+BEGIN_VERSE
「　二我喚作火汝即不可巳道了也喚¶作甚麼(楊無為)」
#+END_VERSE

#+BEGIN_VERSE
「　趙州喚作火全身入荒草我¶今不是渠渠今正是我(月林觀)」
#+END_VERSE
】
「趙州回僧問¶
如何是祖師西來意師曰𨓍前栢樹子曰和¶
尚莫將境示人師曰我不將境示人曰如何¶
是祖師西來意師曰庭前栢樹子。」
【
頌曰。
#+BEGIN_VERSE
「　○庭¶前栢樹地中生不假牛犂嶺上耕正示西來¶千種路欝密稠林是眼睛(汾陽昭)」
#+END_VERSE

#+BEGIN_VERSE
「　庭前栢樹¶趙州道廬陵米價吉陽敷三嵗兒童皆念得¶八十翁翁會也無(浮山遠)」
#+END_VERSE

#+BEGIN_VERSE
「　趙州庭前栢天下¶走禪客養子莫教大大了作家賊(慈明圓)」
#+END_VERSE

#+BEGIN_VERSE
「　七¶百甲子老禪和安貼家邦苦是他人問西來¶指庭栢却令天下動干戈(雪竇顯)」
#+END_VERSE

#+BEGIN_VERSE
「　千里靈機¶不易親龍生龍子莫回循趙州奪淂連城璧¶秦主相如緫喪身○入門何必辨來機老倒¶禪和不自知栢樹庭前剛指示反令平地下
<pb:KR6q0244_C_009-0721c>¶針錐(雲峯恱)」
#+END_VERSE

#+BEGIN_VERSE
「　趙州有語庭前栢禪者相傳古¶到今摘葉尋枝雖有觧湏知獨樹不成林(黃¶龍南三)」
#+END_VERSE

#+BEGIN_VERSE
「　庭栢蒼蒼示祖心趙州此話播藂林¶盤根抱莭在金地禪者休於格外尋○萬木¶隨時有彫喪趙州𨓍栢鎮長榮不獨凌霜抱¶真莭幾奏清音對月明○趙州全不犯工夫¶覿面寧存細與麄重疊示君君不見𨓍前栢¶樹本來無(兜率恱)」
#+END_VERSE

#+BEGIN_VERSE
「　深院盤根翠色幽老師曾¶指示禪流年年不改凌霜莭下載清風何日¶休(正覺逸)」
#+END_VERSE

#+BEGIN_VERSE
「　趙州𨓍前栢三冬刮地寒處處綠¶楊堪繫馬家家門首透長安(天衣懷)」
#+END_VERSE

#+BEGIN_VERSE
「　人問𨓍¶前栢予是嶺南客反憶臘月天雪裏梅花拆¶(海印信)」
#+END_VERSE

#+BEGIN_VERSE
「　僧問西來意趙州栢樹𨠩皮下若有¶血官差不自由(翠巖真)」
#+END_VERSE

#+BEGIN_VERSE
「　青青庭栢何年植祖¶意分眀示趙州海變桑田有窮刦靈苗無影¶不凋秋(照覺緫)」
#+END_VERSE

#+BEGIN_VERSE
「　造化無私不思力一一青青¶嵗寒色長短大小在目前可笑時人會不淂¶(真淨文)」
#+END_VERSE

#+BEGIN_VERSE
「　趙州𨓍栢衲僧苦厄井口轆轤橫吞¶不淂(野軒遵)」
#+END_VERSE

#+BEGIN_VERSE
「　庭前栢樹示禪流幾箇親曾見¶趙州眀年更有新條在惱亂春風卒未休(保¶寧勇)」
#+END_VERSE

#+BEGIN_VERSE
「　趙州庭下栢森森摘葉尋枝古到今眀¶眼衲僧如覷著西來祖意合平沉(無為)」
#+END_VERSE

#+BEGIN_VERSE
「　趙¶州庭栢森然直露滴風清添翠色摘葉尋枝¶不可求盤根萬古終無極(大溈秀)」
#+END_VERSE

#+BEGIN_VERSE
「　真箇恠時
<pb:KR6q0244_C_009-0722a>¶方識恠是精靈眼識精靈時人不會西來旨¶只看青青栢在庭(佛國白)」
#+END_VERSE

#+BEGIN_VERSE
「　羚羊掛角絕狐疑¶翠栢庭前演妙機此道不將人境會杲天紅¶日夜長輝(羅漢南)」
#+END_VERSE

#+BEGIN_VERSE
「　舌頭無骨趙州老栢樹庭¶前說向渠好是晚來無限意𠴨𠴨啼鳥噪禪¶居(三祖宗)」
#+END_VERSE

#+BEGIN_VERSE
「　萬里長空雨霽時一輪眀月暎清¶輝浮雲掩斷千人目淂見姮娥面者稀(佛鑑¶勤)」
#+END_VERSE

#+BEGIN_VERSE
「　庭前栢樹子少悟出常情雨過山添翠雲¶[(冰-水+〡)*ㄆ]日月眀(湛堂凖)」
#+END_VERSE

#+BEGIN_VERSE
「　青青庭栢指西來趙老門¶風八字開嵗寒枝有深深意誰把靈根著處¶栽(佛燈珣)」
#+END_VERSE

#+BEGIN_VERSE
「　西來祖意問如何栢樹庭前指似¶他射虎不真徒沒羽至今天下有誵訛(踈山¶如)」
#+END_VERSE

#+BEGIN_VERSE
「　天下禪和咬少林趙州有語庭前栢庭前¶栢老倒禪和眼赫赤不善東西失本源屈我¶觀音作胡客(五祖戒)」
#+END_VERSE

#+BEGIN_VERSE
「　趙州庭前栢衲僧皆罔¶測一堂雲水僧盡是十方客(琅琊斍)」
#+END_VERSE

#+BEGIN_VERSE
「　趙州庭¶前栢眼裏電光掣雲外往來多村翁行步劣¶(道吾真)」
#+END_VERSE

#+BEGIN_VERSE
「　一兔橫身當古路蒼鷹纔見便生擒¶後來獵犬無靈性空向枯椿舊處尋(承天宗)」
#+END_VERSE
¶

#+BEGIN_VERSE
「　蘇武不拜韓信臨朝恁麼會淂十萬迢迢(瞞¶菴成)」
#+END_VERSE

#+BEGIN_VERSE
「　庭前栢樹宿根深葉葉真珠寸寸金佛¶祖長長出不淂千古萬古只如今(南堂興)」
#+END_VERSE

#+BEGIN_VERSE
「　打¶人罵人易勸人除却難不識饒人處急水下¶高灘(崇覺空)」
#+END_VERSE

#+BEGIN_VERSE
「　趙州庭栢說向禪客黑漆屏風
<pb:KR6q0244_C_009-0722b>¶松蘿亮隔(佛日才)」
#+END_VERSE

#+BEGIN_VERSE
「　百寶光攢無見頂是大神¶咒最靈奇揭諦波羅僧揭諦石人半夜失烏¶雞(正堂辨)」
#+END_VERSE

#+BEGIN_VERSE
「　庭前栢樹子不是祖師心莫執一¶時見便忘千古音(龍牙言)」
#+END_VERSE

#+BEGIN_VERSE
「　庭前栢樹子分眀¶向君舉大雪滿長安燈籠吞佛祖(塗毒䇿)」
#+END_VERSE

#+BEGIN_VERSE
「　靜¶鞭聲裏駕頭來緊握雙拳打不開打淂開雲¶壓香塵何處是靜鞭聲裏駕頭來(瞎堂遠)」
#+END_VERSE

#+BEGIN_VERSE
「　西¶來祖意𨓍前栢鼻孔寥寥對眼睛落地枯枝¶纔𨁝跳松蘿亮隔笑掀騰(天童凈)」
#+END_VERSE

#+BEGIN_VERSE
「　庭前栢樹¶子一二三四五竇八布衫穿禾山觧打鼓(石¶菴玿)」
#+END_VERSE

#+BEGIN_VERSE
「　快人一言快馬一鞭趙州𨓍栢洗脚上¶船(退菴奇)」
#+END_VERSE
】
「清涼法眼禪師舉栢樹子話問覺¶
銕觜承聞趙州有此話是否覺曰先師無此¶
語莫謗先師好眼曰真師子兒。」
【
頌曰。
#+BEGIN_VERSE
「　庭前¶栢樹子趙州無此語承言湏會宗勿自立䂓¶矩(佛印元)」
#+END_VERSE

#+BEGIN_VERSE
「　僧問西來栢樹酬何必斯言謗趙¶州令人長憶清涼老一句當年喚轉頭(大溈¶秀)」
#+END_VERSE

#+BEGIN_VERSE
「　新羅鷂子剌天飛鈍鳥籬邊懞不去趙州¶庭栢一何高誰道先師無此語(白雲端)」
#+END_VERSE

#+BEGIN_VERSE
「　日炙¶風吹瘦影孤趙州嘗指倚𨓍株昇元大小清¶凉老未會先師此語無(正斍逸)」
#+END_VERSE

#+BEGIN_VERSE
「　趙州無語幾¶人知江北江南見者稀山寺桃花復何在相¶逢空愛白公詩(大洪遂)」
#+END_VERSE

#+BEGIN_VERSE
「　庭前栢樹子趙州無¶此語若是本色人直下未相許(真凈文)」
#+END_VERSE

#+BEGIN_VERSE
「　誰道
<pb:KR6q0244_C_009-0722c>¶先師無此語焦尾大䖝元是虎胡蜂不戀舊¶時窠猛將豈在家中死急着眼却回[(厂@巳)*頁]若會¶截流那下去匝地清風隨步舉(慧通旦)」
#+END_VERSE

#+BEGIN_VERSE
「　趙州¶𨓍前栢樹子崑崙眼睛如點漆笑他法眼謗¶先師覺公心苦口如蜜(雪堂行)」
#+END_VERSE

#+BEGIN_VERSE
「　行主無人能¶賽姐姐更是好手騰身百尺竿頭打箇背翻¶筋斗(正堂辨)」
#+END_VERSE

#+BEGIN_VERSE
「　趙州有箇栢樹話禪客相傳遍¶天下多是摘葉與尋枝不能直向根源會覺¶公說道無此語正是惡言當面罵禪人若具¶通方眼好向此中辨真假(文殊道)」
#+END_VERSE

#+BEGIN_VERSE
「　一人背手¶抽金鏃一人反身控角弓南北東西𥪰頭看¶果然一鴈落寒空(巳菴深)」
#+END_VERSE
】
「葉縣省和尚回僧¶
問栢樹子話省曰我不辭與汝說還信麼曰¶
和尚重言爭敢不信省曰汝還聞簷頭雨滴¶
聲麼其僧豁然不覺失聲云㖿省曰汝見箇¶
甚麼道理僧以頌對云簷頭雨滴分眀歷歷¶
打破乹坤當下心息。」
【
頌曰。
#+BEGIN_VERSE
「　一庭前栢樹子簷¶頭雨滴聲風來荷折柄千古意分明○簷頭¶滴滴分明歷歷碧眼黃頭二俱不識識不識¶普天匝地成狼籍(東山源)」
#+END_VERSE
】¶

「趙州問僧發足甚處曰雪峯師曰雪峯有何¶
言句示人曰尋常道盡十方世界是沙門一¶
隻眼󲊛等諸人向甚處屙師曰闍𥟖若回寄¶
箇鍬子去。」
【
頌曰。
#+BEGIN_VERSE
「　南望雪峯由萬里北游未
<pb:KR6q0244_C_009-0723a>¶踏趙州關賺他一隻破鍬子二百餘年去不¶還(正覺逸)」
#+END_VERSE

#+BEGIN_VERSE
「　石橋一路滑如荅閩嶺風高凍不¶開相見盡言游歷去幾人曾到雪峯來(佛慧¶泉)」
#+END_VERSE

#+BEGIN_VERSE
「　沙門隻眼不容物萬象森羅從彼出鍬子¶何人識趙州放行底事湏綿密(海印信)」
#+END_VERSE

#+BEGIN_VERSE
「　大地¶是眼何處屙天下不柰雪老何趙州寄箇鍬¶子去方淂此語圓堶堶(鼓山珪)」
#+END_VERSE

#+BEGIN_VERSE
「　大地是眼沒¶處屙衲僧到此便聱訛湏知別有安身訣會¶淂安身事更多(咄)鍬子安著在甚麼處(照堂一)」
#+END_VERSE
¶

#+BEGIN_VERSE
「　雪峯何處屙趙州寄鍬子沙門一隻眼狼籍¶乃如此阿呵呵大唐國裏鼓聲起新羅國裏¶舞婆娑(別峯印)」
#+END_VERSE

#+BEGIN_VERSE
「　大地一隻眼誰敢屙其中鍬¶子寄將去那知到雪峯(橫川珙)」
#+END_VERSE
】¶

「趙州謂眾曰我向行脚到南方火爐頭有箇¶
無賔主話直至如今無人舉著。」
【
頌曰。
#+BEGIN_VERSE
「　蒙頭¶不覺齁齁睡開眼從教𦦨𦦨紅若謂平常便¶無事湏防豆爆冷灰中(心聞貴)」
#+END_VERSE

#+BEGIN_VERSE
「　○無賔主話¶意深深流落藂林古到今火冷灰寒口掛壁¶衲僧凍死不知心(石田薰)」
#+END_VERSE
】¶

「趙州上堂至道無難唯嫌揀擇纔有語言是¶
揀擇是眀白老僧不在眀白裏是汝還護惜¶
也無時有僧問既不在眀白裏護惜箇甚麼¶
師曰我亦不知僧曰和尚既不知為甚麼不¶
在眀白裏師曰問事即淂禮拜了退。」
【
○頌曰。
<pb:KR6q0244_C_009-0723b>¶

#+BEGIN_VERSE
「　至道無難言端語端一有多種二無兩般天¶際日上月下檻前山深水寒髑髏識盡喜何¶立枯木龍吟消未乾難難揀擇眀白君自看¶(雪竇顯)」
#+END_VERSE

#+BEGIN_VERSE
「　至簡至易同天同地揀擇眀白云何¶護惜口似椎眼如眉涉語默蚿怜夔堪笑卞¶和三獻玉縱榮刖却一雙足(圓悟勤)」
#+END_VERSE

#+BEGIN_VERSE
「　世間無¶物可羅籠獨有嵳峩萬仞峯忽若有人猛推¶落騰身雲外不留蹤(隨菴緣)」
#+END_VERSE

#+BEGIN_VERSE
「　至道無難萬水¶千山唯嫌揀擇鵠黑烏白纔有是非還護惜¶不會不知全得力眀白裏頭如放行腰金猶¶頌青青麥(月堂昌)」
#+END_VERSE

#+BEGIN_VERSE
「　亂撒眀珠顆顆晶走盤應¶不貴金聲誰家女子能針線一串穿來不剩¶星(無菴全)」
#+END_VERSE
】
「趙州因僧問至道無難唯嫌¶
揀擇是時人窠窟否師曰曾有人問我老僧¶
直淂五年分踈不下。」
【
頌曰。
#+BEGIN_VERSE
「　象王嚬呻師子¶哮吼無味之談塞斷人口南北東西烏飛兔¶走(雪竇顯)」
#+END_VERSE

#+BEGIN_VERSE
「　分踈不下五年強一葉舟中載大¶唐渺渺兀然波浪裏誰知別有好思量(白雲¶端)」
#+END_VERSE

#+BEGIN_VERSE
「　五年分踈不下一句元無縫罅只知推過¶啇量誰信分眀𨠩價玲瓏底相知莽鹵底相¶訝寧可與曉事人相罵不可共不曉事人說¶話(天童覺)」
#+END_VERSE

#+BEGIN_VERSE
「　五年分踈不下往往反成話[撢-早+(革*月)]湏¶知至道無難於此誰知縫罅(佛鑑勤)」
#+END_VERSE

#+BEGIN_VERSE
「　天雷如¶皷雲騰致雨雨霽雲收新月一鈎至道無難
<pb:KR6q0244_C_009-0723c>¶唯嫌揀擇五年分踈太隔脉東海鯉魚多赤¶稍南山大蟲有白額(月堂昌)」
#+END_VERSE

#+BEGIN_VERSE
「　風雨濛濛烏雲¶靉靉贔屭上山狐狸入海隨後追尋龍王不¶在(咄)(獃堂定)」
#+END_VERSE

#+BEGIN_VERSE
「　天高地厚尋常事海𤄃山重更¶要論霹靂震摧山鬼[宋-木+屈]獨携霜劒定乾坤(無¶菴全)」
#+END_VERSE
】
「趙州因僧問至道無難唯嫌揀擇¶
如何是不揀擇師曰天上天下唯吾獨尊曰¶
此猶是揀擇師曰田厙奴甚處是揀擇僧無¶
語。」
【
頌曰。
#+BEGIN_VERSE
「　似海之深如山之固蚊虻弄空裏¶猛風螻蟻撼於銕柱揀𠔃擇𠔃當軒布鼓(雪¶竇顯)」
#+END_VERSE

#+BEGIN_VERSE
「　團團秋月印天心是物前頭有一輪入¶[宋-木+儿]蝦䗫無出路却冤天道不平勻(白雲端)」
#+END_VERSE

#+BEGIN_VERSE
「　金¶毛師子大開口門天旋地轉雷擊電奔脩羅¶喪膽外道亾䰟含靈蠢動莫不沾恩(佛鑑勤)」
#+END_VERSE
¶

#+BEGIN_VERSE
「　當門一脉透長安游子空嗟行路難不是人¶前誇俏措金鎚擊碎萬重関(無庵全)」
#+END_VERSE
】¶

「趙州因僧問至道無難唯嫌揀擇纔有語言¶
是揀擇和尚如何為人師曰何不引盡此語¶
曰某甲秪念淂到這裏師曰至道無難唯嫌¶
揀擇。」
【
頌曰。
#+BEGIN_VERSE
「　水灑不著風吹不入虎步龍行¶鬼號神泣頭長三尺知是誰相對無言獨是¶立(雪竇顯)」
#+END_VERSE

#+BEGIN_VERSE
「　驅山塞海也尋常所至文眀始是¶王但見皇風成一片不知何處有封疆(白雲¶端)」
#+END_VERSE

#+BEGIN_VERSE
「　針線工夫妙入神㳂情接意一何親太平
<pb:KR6q0244_C_009-0724a>¶胡越無疆界誰是南人與北人(佛鑑勤)」
#+END_VERSE

#+BEGIN_VERSE
「　紫綾¶紅錦青絲線巧手織來成一片其中縫罅不¶能無爭柰時人見不見(龍門遠)」
#+END_VERSE

#+BEGIN_VERSE
「　曰曖風和鶯¶囀新柳垂金線繫東君東君不惜無私力一¶點花紅一點春(無菴全)」
#+END_VERSE
】
「趙州因僧問如¶
何是道師曰墻外底曰某甲不問這箇道師¶
曰󲊛問那箇道曰大道師曰大道透長安。」
【
頌¶
曰。
#+BEGIN_VERSE
「　知道還他老倒翁親言相指事匆匆関¶山路遠終湏到一徑長遙君任通(投子青)」
#+END_VERSE

#+BEGIN_VERSE
「　趙¶老家風不熱謾問他大道荅長安有誰平步¶歸家去多是區區自作難(水菴一)」
#+END_VERSE

#+BEGIN_VERSE
「　大道透長¶安言端語亦端臘盡雪消去春來依舊寒(松¶源岳)」
#+END_VERSE
】
「趙州因僧問道人相見時如何師曰¶
呈漆噐。」
【
頌曰。
#+BEGIN_VERSE
「　作家相見時堂堂呈漆噐烏¶龜落漆桶也有苐一義(南堂興)」
#+END_VERSE

#+BEGIN_VERSE
「　潄石泠泠古¶澗陰喬松千尺帶寒青多應只看昂霄操誰¶信根頭有茯苓(南叟茂)」
#+END_VERSE

#+BEGIN_VERSE
「　道人相見問如何舉¶手寒溫事巳多老倒趙州呈漆噐岳陽船子¶洞庭波」
#+END_VERSE
】
「趙州因僧問白雲自在時¶
如何師曰爭似春風處處閑。」
【
頌曰。
#+BEGIN_VERSE
「　爭似春¶風處處閑花開花落豈相関白雲自在猶難¶擬飄鼓無心滿世間(佛印元)」
#+END_VERSE
】
「趙州因僧問¶
祖意教意是同是別師曰會淂祖師意便是¶
教意。」
【
頌曰。
#+BEGIN_VERSE
「　波斯讀梵字冥窑人作詩烏頭
<pb:KR6q0244_C_009-0724b>¶彷彿附子依俙竹密不妨流水過山高豈礙¶白雲飛(湛堂凖)」
#+END_VERSE
】
「趙州回與文遠行乃指一¶
片地曰這裏好造箇巡鋪文遠便去路傍立¶
曰把將公驗來師遂與一摑曰公驗分明過。」¶

【頌曰。
#+BEGIN_VERSE
「　雖然公驗各隨身去住皆由守鋪人¶踏破草鞋歸去後落花啼鳥一般春(佛鑑勤)」
#+END_VERSE
¶

#+BEGIN_VERSE
「　天子居閙市裏山僧在百草頭擺手御街來¶往不怕巡火所由(鼓山珪)」
#+END_VERSE

#+BEGIN_VERSE
「　一正一邪一倒一¶起文遠趙州靴裏動指(徑山杲)」
#+END_VERSE

#+BEGIN_VERSE
「　鑽頭閙藍遠¶侍者剌腦膠盆老趙州兩箇人前誇好手而¶皮三寸不知羞(蒙菴聦)」
#+END_VERSE
】
「趙州因僧問如何¶
是祖師西來意師曰板齒生毛。」
【
頌曰。
#+BEGIN_VERSE
「　九年¶面壁自虗淹爭似當初一句傳板齒生毛猶¶可事石人踏破謝家船(投子青)」
#+END_VERSE
】¶

「趙州與文遠論義曰闘劣不闘勝勝者輪果¶
子遠曰請和尚立義師曰我是一頭驢遠曰¶
我是驢胄師曰我是馿糞遠曰我是糞中蟲¶
師曰󲊛在彼中作甚麼遠曰我在彼中過夏¶
師曰把將菓子來。」
【
頌曰。
#+BEGIN_VERSE
「　兩陣交鋒勢莫窮¶信旗獵獵卷秋風邊庭不用深深入勒馬歸¶來却有功(慈受深)」
#+END_VERSE

#+BEGIN_VERSE
「　趙州老古錐家風継金粟¶文遠小廝兒[宋-木+屈]中師子属共撫無絃琴同唱¶還鄉曲花簇簇錦簇簇一片好良田瞥尓生¶荊𣗥赤脚漢趂兔著靴人喫肉(南堂興)」
#+END_VERSE
】
<pb:KR6q0244_C_009-0724c>¶

「趙州囙僧問如何是佛師曰殿裏底曰殿裏¶
者豈不是泥龕塑像師曰是曰如何是佛師¶
曰殿裏底。」
【
頌曰。
#+BEGIN_VERSE
「　酸甜滋味本天然帶葉連¶枝顆顆圓南贍部洲人未識菴摩羅果信虗¶傳(保寧勇)」
#+END_VERSE

#+BEGIN_VERSE
「　不立孤危機本峻趙州老子玉無¶瑕當頭指出殿裏底剗盡茫茫眼裏花(雪堂¶行)」
#+END_VERSE

#+BEGIN_VERSE
「　如何是佛殿裏底世出世間難可比萬國¶同歌河海清稽首拜手元是󲊛(月林觀)」
#+END_VERSE

#+BEGIN_VERSE
「　一尊¶殿裏佛兩度放毫光凖擬酬高價無疑亂度¶量(蒙菴聡)」
#+END_VERSE
】
「趙州因學人問乍入叢林乞師¶
指示師曰喫粥了也未曰喫粥了也師曰洗¶
鉢盂去其僧忽然省悟。」
【
頌曰。
#+BEGIN_VERSE
「　床窄先臥粥¶稀後坐濟濟鏘鏘瀟瀟洒洒要會趙州洗鉢¶盂了事沙彌消一箇(泉大道)」
#+END_VERSE

#+BEGIN_VERSE
「　梅花落盡杏花¶披未免春風著出被一氣不言含有象萬靈¶何處謝無私(白雲端)」
#+END_VERSE

#+BEGIN_VERSE
「　粥了令教洗鉢盂麄心¶往往更心麄直饒到此分眀了也是平生不¶丈夫(佛陀遜)」
#+END_VERSE

#+BEGIN_VERSE
「　趙州喫粥話尋常問禪客心若¶不負人靣上無慚色(雲盖智)」
#+END_VERSE

#+BEGIN_VERSE
「　喫粥了也洗鉢¶盂家常逐日最相於西來何處半零落六祖¶癡頑不讀書(三祖宗二)」
#+END_VERSE

#+BEGIN_VERSE
「　乍入藂林伸一問鉢¶盂洗却更何疑從前官路無迂曲底事游人¶不見歸」
#+END_VERSE

#+BEGIN_VERSE
「　乍入藂林乞指示大施門開無擁¶滯往往靈山受記人未有如斯箇次苐(正斍
<pb:KR6q0244_C_009-0725a>¶逸)」
#+END_VERSE

#+BEGIN_VERSE
「　粥了尋常洗鉢盂柰何依樣畫葫蘆靈光¶洞徹河沙界是則名為大丈夫(雲居祐)」
#+END_VERSE

#+BEGIN_VERSE
「　喫粥¶了洗鉢盂何曾指示曹溪路謾言隨眾三十¶年記淂展單忘却筯(楊無為)」
#+END_VERSE

#+BEGIN_VERSE
「　之乎者也衲僧¶鼻孔大頭向下禪人若也不會問取東村王¶大姐(湛堂凖)」
#+END_VERSE

#+BEGIN_VERSE
「　粥了令教洗鉢盂趙州此語不¶相辜茫茫宇宙人無數幾箇男兒是丈夫(慈¶受深)」
#+END_VERSE

#+BEGIN_VERSE
「　粥了令教洗鉢盂豁然心地自相符而¶今叅飽藂林客且道其間有悟無(天童斍)」
#+END_VERSE

#+BEGIN_VERSE
「　乍¶入藂林問作家由來枯木別抽芽鉢盂洗了¶相逢著又淂濃烹一椀茶(長靈卓)」
#+END_VERSE

#+BEGIN_VERSE
「　大隱居廛¶小隱山世人無路淂相干五湖禪客朝朝用¶誰觧回頭子細看(草堂清)」
#+END_VERSE

#+BEGIN_VERSE
「　叢林乍入問來由¶喫粥無過洗鉢休有意氣時添意氣不風流¶處也風流(開福寧)」
#+END_VERSE

#+BEGIN_VERSE
「　宗師垂手貴天真肯事雕¶蟲篆刻新只向平田淺草處等閑推出玉麒¶麟(佛性泰)」
#+END_VERSE

#+BEGIN_VERSE
「　推窮物理成家計會合時機便識¶心多謝春風無厚薄貧家桃李也成陰(護國¶元)」
#+END_VERSE

#+BEGIN_VERSE
「　開單展鉢每相親十二時中處處真直下¶要眀端的旨韶陽句外露全身(保寧勇)」
#+END_VERSE

#+BEGIN_VERSE
「　喫粥¶了也未誰道趙州有指示粥後還教洗鉢盂¶敢問諸人悟也無趙州老孰為儔把断要津¶水逆流伶俐衲僧纔眨眼釣魚船子下楊州¶(龍門遠)」
#+END_VERSE

#+BEGIN_VERSE
「　趙州指示洗鉢盂衲子奔馳枉費工
<pb:KR6q0244_C_009-0725b>¶日用不知何處覔分眀說向似盲聾(南堂興)」
#+END_VERSE
¶

#+BEGIN_VERSE
「　喫粥了也洗鉢盂巳是分眀說向渠有時冷¶地思量著點鐵成金舉世無(月林觀)」
#+END_VERSE

#+BEGIN_VERSE
「　十方通¶透八靣玲瓏駿駒顧影狐兔潛蹤(尼無著捴)」
#+END_VERSE
¶

#+BEGIN_VERSE
「　粥了令教洗鉢盂銕船無底要人扶片帆高¶掛乘風便截海湏還大丈夫(密菴傑)」
#+END_VERSE

#+BEGIN_VERSE
「　乍入藂¶林乞師指示拈出鉢盂令去洗行盡千山與¶萬山回頭撞著自家底不湏指不湏洗烜爀¶靈光照天地而今高掛在虗空長靈室內展¶脚睡(文殊道)」
#+END_VERSE

#+BEGIN_VERSE
「　相逢陪酒又陪歌醉倒家中要¶我駞駞到家中猶罵詈不知醒後又如何(且¶菴仁)」
#+END_VERSE

#+BEGIN_VERSE
「　只為分眀極反令所淂遲早知燈是火¶飯熟也多時(無門開)」
#+END_VERSE

#+BEGIN_VERSE
「　鶴立松梢月魚行水底¶天風光都占断不費一文錢(息菴觀)」
#+END_VERSE

#+BEGIN_VERSE
「　只將乍¶入來伸請一到叢林志便高喫粥了也洗鉢¶去宗師不用更忉忉(橫川珙)」
#+END_VERSE
】¶
¶
禪宗頌古聮珠通集卷第九　　　　田二
<pb:KR6q0244_C_009-0726a>¶


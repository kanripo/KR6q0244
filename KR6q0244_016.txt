#-*- mode: mandoku-view; -*-
#+DATE: 2015-08-30 21:48:34.232666
#+TITLE: 禪宗頌古聯珠通集
#+PROPERTY: CBETA_ID C078n1720
#+PROPERTY: ID KR6q0244
#+PROPERTY: SOURCE Zhonghua Canon Vol. 078, No. 1720
#+PROPERTY: VOL 078
#+PROPERTY: BASEEDITION C
#+PROPERTY: WITNESS CBETA
#+PROPERTY: LASTPB <pb:KR6q0244_C_016-0796a> 
#+PROPERTY: JUAN 16

 禪宗頌古聮珠通集卷第十六　　　赤二¶
(僧錄司右闡教兼靈谷禪寺住持淨戒重校)¶

  
  * 祖師機緣¶
  
  * 六祖下苐七世¶
  
  * 瑞岩彥(一則)
  * 羅山閑(五則)
  * 玄沙備(十九則)¶
  * 長慶稜(七則)
  * 保福展(六則)
  * 鏡清怤(十則)¶
  * 鼓山晏(三則)
  * 翠岩參(一則)
  * 太原孚(四則)¶

六祖下第七世之二
「台州瑞岩師彥禪師(嗣巖頭)師尋居丹丘瑞¶
岩坐磐石終日如愚每日喚主人公復應諾¶
乃曰惺惺著他後莫受人謾。

後有僧㕘玄¶
沙沙問近離甚處曰瑞巖沙曰有何言句示¶
徒僧舉前話沙曰一等是弄精魂也甚奇恠¶
乃曰何不且在彼住曰已遷化也沙曰而今¶
還喚得應麼僧無對。」
【
頌曰。
#+BEGIN_VERSE
「　一生長喚主人¶公不受人謾逈不同今日惺惺何處去滿山¶松栢起悲風(佛國白)
#+END_VERSE
」
#+BEGIN_VERSE
「　彎彎新月聚三星誰信¶心王本自寧可笑瑞巖方丈老夜深呼喚強¶惺惺(祖印明)
#+END_VERSE
」
#+BEGIN_VERSE
「　瑞岩家風喚主人公昨夜南山¶𧆞咬大蟲(徑山杲)
#+END_VERSE
」
#+BEGIN_VERSE
「　一主人公死一主人公活¶若觧弄精魂兩頭皆透脫(鼓山珪)
#+END_VERSE
」
#+BEGIN_VERSE
「　自呼自應¶已惺惺不受欺謾理不輕池內白蓮香未已¶詹前山色四時青(白楊順)
#+END_VERSE
」
#+BEGIN_VERSE
「　瑞巖常喚主人公¶突出湏彌最上峯大地掀翻無覔處笙歌一¶曲畫樓中(天衣哲)
#+END_VERSE
」
#+BEGIN_VERSE
「　不施棒喝喚主人公鵝王
<pb:KR6q0244_C_016-0796b>¶擇乳鴨類不同(高原泉)
#+END_VERSE
」
#+BEGIN_VERSE
「　水洗水𠔃金博金瑞¶巖徹底老婆心自携缾去沽村酒却著衫來¶作主人(無量壽)
#+END_VERSE
」
#+BEGIN_VERSE
「　學道之人不識真只為[泳-永+(從-彳)]前¶認識神無量刦來生死本癡人喚作本來身¶(無門開)
#+END_VERSE
」
#+BEGIN_VERSE
「　磐陀漠漠秘蒼苔終日加趺兩𩯭摧¶縱使不曾呼喚著何嘗謾得阿師來(天目禮)
#+END_VERSE
」¶

#+BEGIN_VERSE
「　風前一曲動離情調古無人和淂成自唱自¶斟還自飲至今猶自不惺惺(別山智)
#+END_VERSE
」】
「福州羅山¶
道閑禪師(嗣巖頭)閩王請開堂師陞座方𠬧¶
斂僧伽𥠖乃曰珍重便下座閩王近前執手¶
云靈山一會何異今日師曰將謂是箇俗漢。」¶

【頌曰。
#+BEGIN_VERSE
「　羅山忍後不能禁大展家風吼一音¶紙墨如山書莫盡衲僧休向義中尋(洞山聦)
#+END_VERSE
」¶

#+BEGIN_VERSE
「　紛紛雪影耀閩天閩主欣逢倍樂然一旦春¶風吹大地更無一點在階前(白雲端)
#+END_VERSE
」
#+BEGIN_VERSE
「　須彌座¶上斂伽𥠖海口潮音闡大機世主大檀能藻¶鑒靈山嘉會愈增輝(踈山如)
#+END_VERSE
」
#+BEGIN_VERSE
「　一道直如弦千¶古應無對縱有囓鏃機髑髏成粉碎(栢堂雅)
#+END_VERSE
」¶

#+BEGIN_VERSE
「　瑞世優曇見最難異香浮動曉風寒自非世¶主垂青眼却作閑花野草看(寶葉源)
#+END_VERSE
」】
「羅山初¶
謁石霜問起滅不停時如何霜云直須寒灰¶
枯木去一念萬年去凾蓋乾坤去純清絕點¶
去師不契後謁巖頭理前問頭喝曰是誰起¶
滅師於此大悟。」
【
頌曰。
#+BEGIN_VERSE
「　斫斷老葛藤打破狐
<pb:KR6q0244_C_016-0796c>¶狸窟豹披霧而變文龍乘雷而換骨咄起滅¶紛紛是何物(天童覺)
#+END_VERSE
」
#+BEGIN_VERSE
「　是誰起滅就窠打刼擊¶殺烏龜救淂跛鼈(殺六岩輝)
#+END_VERSE
」
#+BEGIN_VERSE
「　起滅不停誰解¶看當機一拶透重關東西緫是長安路蕩蕩¶無拘自徃還(無凖範)
#+END_VERSE
」
#+BEGIN_VERSE
「　冷水點沸湯舌頭不出¶口可惜老巖頭慈悲成過咎(石田薰)
#+END_VERSE
」】
「羅山在¶
禾山遊同行矩長老出門次師把拄杖向前¶
一攛矩無對師曰石牛攔古路一馬勿雙駒¶
後有僧舉似踈山山曰石牛攔古路一馬生¶
三寅。」
【
頌曰。
#+BEGIN_VERSE
「　春有百花夏有熱秋有凉風冬¶有雪若無閒事掛心頭便是人間好時節(照¶堂一)
#+END_VERSE
」
#+BEGIN_VERSE
「　不[跍-十+水]門前路春歸又一年落花紅滿地¶芳草碧連天(鼓山珪)
#+END_VERSE
」
#+BEGIN_VERSE
「　出門握手話分携古道¶迢迢去莫追却笑波心遺劒者區區空記刻¶舟時(徑山杲)
#+END_VERSE
」】
「羅山一日問巖頭和尚三十年¶
前在洞山來又不肯洞山是否頭曰是又問¶
和尚豈不是承嗣德山又不肯德山頭曰是¶
師曰不肯德山即且置只如洞山有什麼虧¶
欠處頭良久曰洞山好佛只是無光師便禮¶
拜。」
【
頌曰。
#+BEGIN_VERSE
「　一箇銕額銅頭一人三頭六臂二¶俱借人鼻孔却與洞山出氣(南岩勝)
#+END_VERSE
」
#+BEGIN_VERSE
「　不肯宗¶師滿大唐羅山禮拜錯啇量洞山無佛人難¶措慚愧岩頭口放光(卍菴顏)
#+END_VERSE
」】
「羅山因無軫上¶
座問秖如巖頭道洞山好佛秖是無光未審
<pb:KR6q0244_C_016-0797a>¶
洞山有何虧缺便道無光師召軫軫應諾師¶
曰灼然好箇佛秖是無光曰大師為甚麼撥¶
無軫話師曰甚麼處是陳老師撥你話處快¶
道快道軫無語師打三十棒趂出軫舉似招¶
慶慶一夏罵詈至夏末自來問師乃分明舉¶
似慶便作禮懺悔曰洎錯恠大師。」
【
頌曰。
#+BEGIN_VERSE
「　格¶外談驚人句懵懂禪和徒指注酌然好箇佛¶無光言下迷宗空自忙頼有知音招慶在譊¶訛一夏為雌黃雌黃出暗寫愁膓寄知識(佛¶性泰)
#+END_VERSE
」】
「福州玄沙師備禪師(嗣雪峯)示眾曰諸¶
方老宿盡道接物利生且問汝只如盲聾瘂¶
三種病人汝作麼生接若拈鎚竪拂他眼且¶
不見共他說話耳又不聞口復瘂若接不淂¶
佛法盡無靈驗時有僧出曰三種病人和尚¶
還許人啇量否師曰許汝作麼生啇量其僧¶
珍重出師曰不是不是有僧持此語請益雲¶
門門曰汝禮拜著僧禮拜起門以拄杖挃僧¶
退後曰汝不是患盲復喚近前來僧近前門¶
曰汝不是患聾門曰還會麼曰不會門曰汝¶
不是患瘂其僧於此有省。」
【
頌曰。
#+BEGIN_VERSE
「　盲聾瘖瘂¶杳絕機冝天上天下堪笑堪悲離朱不辨正¶色師曠豈識玄[糸*系]爭如獨坐虗牎下葉落花¶開自有時復云還會麼無孔鐵鎚(雪竇顯)
#+END_VERSE
」
#+BEGIN_VERSE
「　退¶後近前兼對辯相逢邂逅難回面春風驀地
<pb:KR6q0244_C_016-0797b>¶撼庭前還見落花千萬片(白雲端)
#+END_VERSE
」
#+BEGIN_VERSE
「　雲門老子¶手親眼親因風吹火不費精神盲者便視聾¶者便聞雖然無語掛在口唇三種病人一種¶法門(佛鑑懃)
#+END_VERSE
」
#+BEGIN_VERSE
「　盲聾瘖瘂接不得玄沙枉費閒¶心力扁鵲盧醫拱手歸三人俱是膏肓疾(鼓¶山珪)
#+END_VERSE
」
#+BEGIN_VERSE
「　玄沙三種病人語透出雲門六不𠬧莫¶待是非來入耳從前知己返為讎(徑山杲)
#+END_VERSE
」
#+BEGIN_VERSE
「　權¶生聾瞽瘂𤸷[病-丙+秝]要顯吾宗驗作家金剛截銕¶如泥碎透金纔動失玄沙(汾陽昭)
#+END_VERSE
」
#+BEGIN_VERSE
「　欲知三種¶人應用理常新未有纖毫法能為中外塵(永¶明壽)
#+END_VERSE
」
#+BEGIN_VERSE
「　一二三見聞覺更是誰頓銷爍花簇簇¶處鷓鴣啼草薰薰時鴛鴦飛玄沙老玄沙老¶頼遇當年欠一著諦當之言徒唯然中間樹¶子半零落(翠巖真)
#+END_VERSE
」
#+BEGIN_VERSE
「　玄沙三種接人諸人口耳¶現在不要開眼尿床特地移山塞海花裏幽¶禽語不休風光滿地誰人買(塗毒䇿)
#+END_VERSE
」
#+BEGIN_VERSE
「　玄沙三¶種病人有理不在高聲引得香嚴老子却來¶樹上懸身(龍門遠)
#+END_VERSE
」
#+BEGIN_VERSE
「　玄沙以毒出人毒三種病¶人同一屋堪笑雲門老古錐河裏失錢河裏¶摝(或菴體)
#+END_VERSE
」
#+BEGIN_VERSE
「　盲聾瘖瘂不相干莫被玄沙恣熱¶謾一句與君重剖露老君頭戴楮皮冠(晦室¶明)
#+END_VERSE
」
#+BEGIN_VERSE
「　聾盲瘖瘂捉敗了也更問如何聾盲瘖瘂¶(月林觀)
#+END_VERSE
」
#+BEGIN_VERSE
「　曲設多方驗作家有誰親見老玄沙¶耳聾口瘂眼睛瞎五濁眾生數似麻(橫川珙)
#+END_VERSE
」】
<pb:KR6q0244_C_016-0797c>¶

「玄沙見僧來禮拜乃曰禮拜著因我淂禮拜¶
汝。」
【
頌曰。
#+BEGIN_VERSE
「　拜我得禮你自笑沒道理豈獨玄¶沙翁天下人不是(覺海元)
#+END_VERSE
」
#+BEGIN_VERSE
「　因我得禮你扶倒¶又扶起要行即便行要止即便止(寶峯明)
#+END_VERSE
」
#+BEGIN_VERSE
「　夫¶子不識字達磨不會禪玄沙無此語切莫妄¶流傳(徑山杲)
#+END_VERSE
」
#+BEGIN_VERSE
「　利刀自斷命根不要依草附木¶若有一法與人永入拔舌地獄(鼓山珪)
#+END_VERSE
」
#+BEGIN_VERSE
「　因我¶得禮你牽牛去飲水岸上蹄踏蹄水中觜對¶觜(高菴悟)
#+END_VERSE
」
#+BEGIN_VERSE
「　因我得禮你崑崙臥潭底雖然浪¶拍天身上無滴水(雪堂行)
#+END_VERSE
」
#+BEGIN_VERSE
「　因我淂禮你分明¶好慚愧玄沙不是癡咄開眼休瞌睡(照堂一)
#+END_VERSE
」¶

#+BEGIN_VERSE
「　說你說我轉見話墮大地眾生元無一箇(典¶牛游)
#+END_VERSE
」
#+BEGIN_VERSE
「　老鼠咬生銕十分滋味別猫兒左右看¶嚥唾也不徹(正堂辯)
#+END_VERSE
」
#+BEGIN_VERSE
「　因我得禮你窮源須到¶底九九八十一閻羅王是鬼(卍菴顏)
#+END_VERSE
」
#+BEGIN_VERSE
「　因我淂¶禮你事從叮囑起誰知白蘋風不在秋江裏¶(天目禮)
#+END_VERSE
」
#+BEGIN_VERSE
「　囙我得禮你莫放屁撒屎帶累天下¶人錯認自家底(蒙菴聦)
#+END_VERSE
」】
「玄沙一日普請徃海¶
坑斫柴見一虎僧曰和尚虎師曰是汝虎歸¶
院後僧問適來見虎云是汝未審尊意如何¶
師曰娑婆世界有四重障若人透淂許汝出¶
陰界東禪齊曰上座古人見了道我身心如¶
大地虛空如今人還透淂麼雪竇云要與人¶
天為師前面端的是虎。」
【
頌曰。
#+BEGIN_VERSE
「　前虎後虎急
<pb:KR6q0244_C_016-0798a>¶須看取凜烈威風生獰爪距今古樵人不回¶顧喪身失命知何數若回顧雄雄坐斷山前¶路(佛慧泉)
#+END_VERSE
」
#+BEGIN_VERSE
「　猛虎當途獨振威爪上真箇利如¶錐可憐不覺亡身者碎骨収來良可悲(保寧¶勇)
#+END_VERSE
」
#+BEGIN_VERSE
「　宗師方便大慈悲是汝之言寔古錐萬里¶神光騰頂後肯將生死嚇愚癡(龍門遠)
#+END_VERSE
」
#+BEGIN_VERSE
「　欲識¶玄沙虎覿面是誰覩直下透牢關全機超佛¶祖(禾山方)
#+END_VERSE
」
#+BEGIN_VERSE
「　玄沙見虎是汝多少人明自己色¶聲逼滿太虗有底纖毫依倚(永明壽)
#+END_VERSE
」
#+BEGIN_VERSE
「　老玄沙太¶饒舌覿面明明重漏泄衲僧於此便承當驗¶來未免眼中屑屑屑誰甄別火發新羅燒脚¶熱(海印信)
#+END_VERSE
」
#+BEGIN_VERSE
「　山中有虎人世上有人虎常磨笑裏¶刀利牙爪可怖寄語花狸奴莫教渠上樹(慈¶受深)
#+END_VERSE
」
#+BEGIN_VERSE
「　前靣有虎元來是汝更問如何冤苦冤¶苦(月堂昌)
#+END_VERSE
」】
「玄沙一日遣僧送書上雪峯和尚¶
峯開緘唯白紙三幅問僧會麼曰不會峰曰¶
不見道君子千里同風僧回舉似於師師曰¶
遮老和尚蹉過也不知。」
【
頌曰。
#+BEGIN_VERSE
「　故遣馳書通¶遠信不干文字示家風回來却報玄沙語蹉¶過分明理更封(汾陽昭)
#+END_VERSE
」
#+BEGIN_VERSE
「　玄沙封白紙雪老却¶同風嗟過人難會古曲調不同(真如喆)
#+END_VERSE
」
#+BEGIN_VERSE
「　玄沙¶封白紙雪老把火披元來不識字白日走須¶彌(雲蓋智)
#+END_VERSE
」
#+BEGIN_VERSE
「　玄沙象骨眼睛烏白紙三番便當¶書千里同風多錯會一條拄杖兩人扶(慈受
<pb:KR6q0244_C_016-0798b>¶深)
#+END_VERSE
」
#+BEGIN_VERSE
「　[跍-十+水]翻漁艇承家業笑出蘆花月正圓地闊¶天長三幅紙同風千里為誰宣(佛心才)
#+END_VERSE
」
#+BEGIN_VERSE
「　白紙¶三張通信去展開千里却同風陽春轉入胡¶笳曲不是風吹別調中(佛性泰)
#+END_VERSE
」
#+BEGIN_VERSE
「　三番白紙問¶寒暄千里同風月滿船奪淂高標全用處盤¶蛇口內打鞦韆(丹霞淳)
#+END_VERSE
」
#+BEGIN_VERSE
「　白紙連封寄雪峯雪¶峯由是喜同風中間蹉過無人識齋後江城¶打暮鍾(佛陀遜)
#+END_VERSE
」
#+BEGIN_VERSE
「　白紙馳來上雪峯雪峯千里¶却同風玄沙蹉過人難會熨斗煎茶銚不同¶(真淨文)
#+END_VERSE
」
#+BEGIN_VERSE
「　鵽𩾗夜夜連聲呌月下同人不忍聞¶啼淂血流無用處不如緘口過殘春(文殊道)
#+END_VERSE
」¶

#+BEGIN_VERSE
「　三張白紙千里同風宗師蹉過衲子迷踪金¶烏飛出海門東風從虎𠔃雲從龍(野雲南)
#+END_VERSE
」
#+BEGIN_VERSE
「　千¶里同風見不差僧持此語報玄沙不知蹉過¶如何也莫是玄沙蹉過他(橫川珙)
#+END_VERSE
」】
「玄沙因雪¶
峯召曰備頭陀何不徧叅去師曰達磨不來¶
東土二祖不徃西天雪峯然之。」
【
頌曰。
#+BEGIN_VERSE
「　驀然¶趯倒便知休百粵青山更不游從此七閩江¶上月至今空照釣漁舟(佛國白)
#+END_VERSE
」
#+BEGIN_VERSE
「　釣魚船上謝¶三郎趯倒須彌返故鄉應笑途中未歸客伶¶俜旅泊向他邦(本覺一)
#+END_VERSE
」
#+BEGIN_VERSE
「　未離閩底已還家纔¶跨飛鳶又眼花堪笑曾郎更心毒烏籐輕放¶老玄沙(遯菴演)
#+END_VERSE
」】
「玄沙南游莆田縣排百戲迎¶
接來日師問小塘長老昨日許多喧閙向什
<pb:KR6q0244_C_016-0798c>¶
麼處去也塘提起衲衣角師曰料掉沒交涉¶
法眼別云昨日有多少喧閙法燈別云今日¶
更好笑。」
【
頌曰。
#+BEGIN_VERSE
「　夜壑藏舟澄源著棹魚龍未¶知水為命折筯不妨聊一攪玄沙師小塘老¶凾蓋箭鋒探竿影草潛縮也老龜巢蓮游戲¶也華鱗弄藻(天童覺)
#+END_VERSE
」
#+BEGIN_VERSE
「　今日靜愀愀昨日閙啾¶啾風定花猶落鳥鳴山更幽(北磵簡)
#+END_VERSE
」
#+BEGIN_VERSE
「　人前提¶起袈裟角堪笑無端露醜惡二老風流出當¶家未明向上那一著(無際𣲖)
#+END_VERSE
」】
「玄沙問鏡清教¶
中道菩薩摩訶薩不見一法為大過失且道¶
不見什麼法清指露柱云莫是不見遮箇法¶
麼師曰浙中清水白米[泳-永+(從-彳)]汝喫佛法未會在。」¶

【頌曰。
#+BEGIN_VERSE
「　雪老門高兒女盛又能情重貴天倫¶把家幹蠱雖相似也有貪盃落草人(虗堂愚)
#+END_VERSE
」¶

#+BEGIN_VERSE
「　密機深設穽利刃疾交鋒汗馬無人識重論¶蓋代功(東叟穎)
#+END_VERSE
」】
「玄沙因鏡清問學人乍入業¶
林乞師指箇入路師曰還聞偃谿水聲否曰¶
聞師曰是汝入處。」
【
頌曰。
#+BEGIN_VERSE
「　從這裏入頭上脚下¶俱濕雖然通淂咽喉未免一場氣息風浙浙¶浪悠悠清風何處起人在木蘭舟(佛慧泉)
#+END_VERSE
」
#+BEGIN_VERSE
「　一¶滴偃溪水四海少人聞直饒玄會淂也是弄¶精魂(法雲秀)
#+END_VERSE
」
#+BEGIN_VERSE
「　天生碧眼崑崙兒有藝過人自¶不知幾度黑風翻大海波心出沒自閒嬉(白¶雲端)
#+END_VERSE
」
#+BEGIN_VERSE
「　風飄碎玉千峯雪雨滴岩花萬國春堪
<pb:KR6q0244_C_016-0799a>¶聽偃溪流水意潺潺終日不聞聞(羅漢南)
#+END_VERSE
」
#+BEGIN_VERSE
「　投¶老玄沙付鏡清返聞來聽偃溪聲如今洗耳¶滄浪在誰肯臨流便濯纓(旻古佛)
#+END_VERSE
」
#+BEGIN_VERSE
「　滔滔無問¶說只為太親切有誰曾共聞山河齊漏泄(楚¶安方)
#+END_VERSE
」
#+BEGIN_VERSE
「　玄沙指示太深深引線須憑一寸針聞¶與不聞門外語勸君休向偃溪尋(文殊道)
#+END_VERSE
」
#+BEGIN_VERSE
「　乾¶坤獨立從這裏入風吹不著雨打不濕(月林¶觀)
#+END_VERSE
」
#+BEGIN_VERSE
「　一𣲖寒泉下翠微玄沙拈出為真機鏡清¶雖向聞中入流水何曾洗是非(銕山仁)
#+END_VERSE
」】
「玄沙¶
因叅次聞燕子聲乃曰深談實相善說法要¶
便下座時有僧請益曰某甲不會師曰去誰¶
信汝。」
【
頌曰。
#+BEGIN_VERSE
「　紫燕飛來繞畫梁深談實相響¶浪浪千言萬語無人會又逐流鶯過短墻(本¶覺一)
#+END_VERSE
」
#+BEGIN_VERSE
「　薄宦奔南北長憐客路塵濛濛烟雨裏¶深憶故園春(延壽慧)
#+END_VERSE
」
#+BEGIN_VERSE
「　殺活交馳千聖不共救¶淂眉毛失却鼻孔(空叟印)
#+END_VERSE
」】
「玄沙因僧問如何¶
是學人自己師曰用自己作麼雲門云沒量¶
大人被語脉裏轉却僧問如何是學人自己¶
門云忽然路上有人喚衲僧齋你也隨分淂¶
飯喫。」
【
頌曰。
#+BEGIN_VERSE
「　是你自己莫相鈍置衲子兩兩¶三三秪道早眠晏起(大中隆)
#+END_VERSE
」
#+BEGIN_VERSE
「　玄沙驢前雲門¶馬後更問如何合取狗口(雪菴瑾)
#+END_VERSE
」】
「玄沙因僧¶
問如何是清淨法身師曰膿滴滴地。」
【
頌曰。¶

#+BEGIN_VERSE
「　滴滴通身是爛膿釣魚船上顯家風時人只
<pb:KR6q0244_C_016-0799b>¶看[糸*系]綸上不見蘆花對蓼紅(天衣懷)
#+END_VERSE
」
#+BEGIN_VERSE
「　膿滴滴¶地金色光法身全體露堂堂釣螺江上曾分¶化一葉漁舟泛渺茫(楊無為)
#+END_VERSE
」
#+BEGIN_VERSE
「　清淨法身無可¶比病後依前滴滴膿燕鴻呌斷秋光老落葉¶飄來一樣紅(懶菴樞)
#+END_VERSE
」
#+BEGIN_VERSE
「　滴滴通身是爛膿更無¶一點落西東若言不是知音者未免風吹別¶調中(高峯妙)
#+END_VERSE
」】
「玄沙因僧侍次以柱杖指靣前¶
地上一點白問曰還見麼曰見師如是三問¶
其僧三云見師曰你也見我也見為什麼道¶
不會。」
【
頌曰。
#+BEGIN_VERSE
「　你見我見十分成現打破荊𣗥¶林方知無背靣一點從教徹古今黑白未分¶何處辨
#+END_VERSE
」】
「玄沙因僧問如何是親切底事師¶
曰我是謝三郎。」
【
頌曰。
#+BEGIN_VERSE
「　本是釣魚船上客偶¶除鬚髮著袈裟祖佛位中留不住夜來依舊¶宿蘆花(雪竇顯)
#+END_VERSE
」
#+BEGIN_VERSE
「　親伸端的問君言莫比流沙¶少室傳昨夜鴈回雙嶺後謝家人立月明前¶(投子青)
#+END_VERSE
」
#+BEGIN_VERSE
「　閩山滄海浪悠悠父子生涯一釣舟¶忽尓[跍-十+水]翻深猛省大家𠬧拾去來休(草堂清)
#+END_VERSE
」¶

#+BEGIN_VERSE
「　杪秋時節水雲鄉千頃蘆花未著霜江景不¶將零碎賣一時分付謝三郎(祖印明)
#+END_VERSE
」
#+BEGIN_VERSE
「　蕭蕭蘆¶葦映江流獨棹孤蓬漾小舟細雨斜風渾不¶顧一心只在釣竿頭(笑翁堪)
#+END_VERSE
」】
「玄沙示眾曰若¶
論此事喻一片田地四止界分結契賣與諸¶
人了也只有中心樹子猶属老僧在。」
【
頌曰。
<pb:KR6q0244_C_016-0799c>¶

#+BEGIN_VERSE
「　萬事由王老師樹子未属你在廣額屠兒成¶佛二祖大師償債(鼓山珪)
#+END_VERSE
」
#+BEGIN_VERSE
「　祖父田園都賣了¶四邊界至不曾留柰何由有中心樹惱亂春¶風卒未休(徑山杲)
#+END_VERSE
」
#+BEGIN_VERSE
「　祖父田園俱属我中間樹¶子豈由他連枝帶葉和根拔要見兒孫意氣¶豪(遯菴演)
#+END_VERSE
」
#+BEGIN_VERSE
「　玄沙曾指上頭關四海禪流覺未閑¶惟有漢朝天子貴彭城垓上信旗還(姜山愛)
#+END_VERSE
」】¶

「玄沙曰亡僧面前正是觸目菩提萬里神光¶
頂後相。」
【
頌曰。
#+BEGIN_VERSE
「　嶺中奇特是玄沙垂語諸方¶不易加亡僧靣前真心驗後人子細莫周遮¶(石門聦)
#+END_VERSE
」
#+BEGIN_VERSE
「　亡僧雖不是亡僧既是菩提道自通¶若更二途斟酌會非但無知兼耳聾(般若柔)
#+END_VERSE
」¶

#+BEGIN_VERSE
「　就中至直是玄沙觸目全真話不[賒-示+未]亡者靣¶前親證驗更無偏黨絕周遮藂林浩浩爭唇¶吻恰似虗空捉幻花(汾陽昭)
#+END_VERSE
」】
「天衣懷云亡僧¶
靣前即且置只如活人背後底是箇甚麼。」
【
頌¶
曰。
#+BEGIN_VERSE
「　且置亡僧靣前事活人背後若為逢自¶從打破雲南國直至如今塞北通(本覺一)
#+END_VERSE
」】
「玄¶
沙云萬里神光頂後相沒頂之時何處望事¶
已成意已休此箇來踪觸處周智者聊聞猛¶
提取莫待須臾失却頭。」
【
頌曰。
#+BEGIN_VERSE
「　神光頂後照¶無邊萬里區區豈足言若問玄沙端的意霜¶天夜半髑髏寒(本覺一)
#+END_VERSE
」】
「玄沙嘗訪三斗菴主¶
纔相見主曰莫恠住山年深無坐具師曰人
<pb:KR6q0244_C_016-0800a>¶
人盡有為什麼菴主無曰且坐喫茶師曰菴¶
主元來有在。」
【
頌曰。
#+BEGIN_VERSE
「　傍菴來徃路相通步步¶相隨躡去蹤山遠年深人不到一溪流水質¶長松(率菴琮)
#+END_VERSE
」】
「玄沙見鼓山來作一圓相山曰¶
人人出者箇不淂師曰情知你向驢胎馬腹¶
裏作活計曰和尚又作麼生師曰人人出者¶
箇不淂曰和尚恁麼道淂某甲為什麼道不¶
淂師曰我淂汝不淂。」
【
頌曰。
#+BEGIN_VERSE
「　作者好求無病藥¶馬腹驢胎何處著鼓山當日可憐生鼻孔遭¶人白拈却(本覺一)
#+END_VERSE
」】
「玄沙見三人新到鳥打普¶
請鼓三下卻歸方丈新到具威儀了亦去打¶
普請鼓三下卻入僧堂久住來白云新到輕¶
欺和尚師曰打鍾集眾勘過大眾集新到不¶
赴師令侍者去喚新到纔出僧堂卻於侍者¶
背上拍一拍云和尚喚你侍者至師處新到¶
便歸堂久住乃問和尚何不勘新到師曰我¶
與你勘了也最菴印云可惜放過這僧乃。」
【
頌¶
曰。
#+BEGIN_VERSE
「　玄沙明修棧道新到暗度陳倉夜行各¶不相投投明共到咸陽嚴號令按條章明明¶四海清如鏡更於何處覔邊疆
#+END_VERSE
」】¶

「福州長慶慧棱禪師(嗣雪峯)與保福遊山福¶
問古人道妙峯山頂莫即遮箇便是也無師¶
曰是即是可惜許僧問鼓山只如稜和尚恁¶
麼道意作麼生山曰孫公若無此語可謂髑
<pb:KR6q0244_C_016-0800b>¶
髏徧野白骨連山。」
【
頌曰。
#+BEGIN_VERSE
「　因上高巖到頂頭僧¶人致問已圓周是即便是可惜許只恐同音¶別處游(汾陽昭)
#+END_VERSE
」
#+BEGIN_VERSE
「　妙峯孤頂草離離拈淂分明¶付與誰不是孫公辨端的髑髏著地幾人知¶(雪竇顯)
#+END_VERSE
」
#+BEGIN_VERSE
「　八萬四千非一一七金山內海滔滔¶妙高峯頂平如掌誰把長竿釣巨鼇(草堂清)
#+END_VERSE
」
#+BEGIN_VERSE
「　携¶手相將孰共行目前唯覩妙高山雲泥不隔¶來時路付與兒孫觸處看(佛心才)
#+END_VERSE
」
#+BEGIN_VERSE
「　囓鏃交鋒是¶作家不孤來問這些些知時及節因行事可¶惜茲人返嘆嗟(般若柔)
#+END_VERSE
」
#+BEGIN_VERSE
「　是即是𠔃可惜許擬¶心早涉三千里行人念路客思家達磨杖頭¶挑隻履(獃堂定)
#+END_VERSE
」
#+BEGIN_VERSE
「　妙高孤頂忽登臨浩浩無風¶白浪深除却鏡清長慶外此時誰更是知音¶(寶葉源)
#+END_VERSE
」】
「長慶因僧問如何是正法眼師曰有¶
願不撒沙保福云不可更撒也。」
【
頌曰。
#+BEGIN_VERSE
「　願力山¶高豈足誇藏身露影數如麻若非保福親曾¶見誰信稜公更撒沙(寶葉源)
#+END_VERSE
」】
「長慶曰緫似今¶
日老胡有望保福云緫似今日老胡絕望。」
【
頌¶
曰。
#+BEGIN_VERSE
「　天高鳴鴈侵雲舉地肅𧉨螿入草鳴渾¶是一秋風景裏客愁幾逐異鄉情(東叟穎)
#+END_VERSE
」】
「長¶
慶上堂撞著道伴交肩過一生叅學事畢。」
【
頌¶
曰。
#+BEGIN_VERSE
「　驀路相逢交臂過眉毛趯起莫蹉跎平¶生叅學明何事悟了寧消一剎那(本覺一)
#+END_VERSE
」】
「長¶
慶因僧問如何淂不疑不惑去師乃展兩手
<pb:KR6q0244_C_016-0800c>¶
僧不進語師曰汝更問我與汝道僧再問師¶
露膊而坐僧禮拜師曰汝作麼生會曰今日¶
風起師曰恁麼道未定人見觧汝於古今中¶
有甚麼節要齊得長慶若舉淂許汝作話主¶
其僧但立而已師却問汝是甚麼(處人)曰向北¶
人師曰南北三千里外學妄語作麼僧無對。」¶

【頌曰。
#+BEGIN_VERSE
「　展手之時萬仞摧枯河無水月無來¶若疑別問龐居士石女黃梅誰共陪(投子青)
#+END_VERSE
」】¶

「長慶因僧問有問有荅賔主歷然不問不荅¶
時如何師曰相逢盡道休官去林下何曾見¶
一人。」
【
頌曰。
#+BEGIN_VERSE
「　人人盡道我心休問著何曾有¶地頭口說心違謾自己業河迅速任漂流(智¶門祚)
#+END_VERSE
」】
「長慶因僧問眾手淘金誰是淂者師曰¶
有伎倆者淂曰學人還淂也無師曰大遠在。」¶

【頌曰。
#+BEGIN_VERSE
「　眾手淘金淂者誰纖塵窒礙豈能為¶洪波浩渺黃金遠四事無成空手歸(智門祚)
#+END_VERSE
」¶

#+BEGIN_VERSE
「　眾手淘金誰可得巧有伎倆必能克陏侯淂¶珠聞京西卞和獻玉在河北(湛堂凖)
#+END_VERSE
」】
「漳州保¶
福從展禪師(嗣雪峯)長慶云寧說阿羅漢有¶
三毒不說如來有二種語不道如來無語只¶
是無二種語師曰作麼生是如來語曰聾人¶
爭淂聞師曰情知和尚向苐二頭道慶却問¶
作麼生是如來語師曰喫茶去雲居錫云什¶
麼處是長慶向苐二頭道處。」
【
頌曰。
#+BEGIN_VERSE
「　頭兮苐
<pb:KR6q0244_C_016-0801a>¶一苐二臥龍不鑒止水無處有月波澄有處¶無風浪起稜禪客稜禪客三月禹門遭點額¶(雪竇顯)
#+END_VERSE
」
#+BEGIN_VERSE
「　如來語為君舉任是聾人淂聞未免¶和泥合土喫茶保福亦憨癡似向雷門撾布¶鼓(佛慧泉)
#+END_VERSE
」
#+BEGIN_VERSE
「　不說如來二種語三三為九須重¶數何謂聾人爭淂聞狐裘未免還移主(白雲¶端)
#+END_VERSE
」
#+BEGIN_VERSE
「　無是無非歸掌握有聞有見隔關山始知¶一種如來語不在世人情解間(佛鑑懃)
#+END_VERSE
」
#+BEGIN_VERSE
「　苐一¶頭苐二頭清風明月兩悠悠將軍戰馬今何¶在野草閒花滿地愁(南華昺)
#+END_VERSE
」
#+BEGIN_VERSE
「　撞墻撞壁曲不¶藏直摘葉拈花與儉寧奢羅漢有三毒如來¶有二語聾人爭淂聞依舊喫茶去保福老保¶福老銕眼銅睛還失了(月堂昌)
#+END_VERSE
」
#+BEGIN_VERSE
「　便恁喫茶去¶還知苐二頭可憐長慶老特地一場愁(寶葉¶源)
#+END_VERSE
」】
「保福因雪峯上堂曰諸上座望州亭與汝¶
相見了也烏石嶺與汝相見了也僧堂前與¶
汝相見了也師舉問鵝湖僧堂前相見即且¶
置秖如望州亭烏石嶺甚麼處相見鵝湖驟¶
步歸方丈師低頭入僧堂。」
【
頌曰。
#+BEGIN_VERSE
「　望州烏石¶與堂前相見相逢萬萬千唯有鵝湖并保福¶此時相見解推遷(汾陽昭)
#+END_VERSE
」
#+BEGIN_VERSE
「　望州烏石常相見¶何故禪人却背違保福鵝湖雖淂意埋兵曾¶未展鏘旗(海印信)
#+END_VERSE
」
#+BEGIN_VERSE
「　登山過水幾區區特地相¶逢問道途堪笑華山陳處士長安路上倒騎
<pb:KR6q0244_C_016-0801b>¶驢(大洪遂)
#+END_VERSE
」
#+BEGIN_VERSE
「　密密堂堂早二三本來無物更何¶堪癡人見了生歡喜作者相逢滿靣慚(龍門¶遠)
#+END_VERSE
」
#+BEGIN_VERSE
「　望州烏石與僧堂業識茫茫不可當提起¶衲僧拄杖子五湖四海沸如湯(徑山杲)
#+END_VERSE
」
#+BEGIN_VERSE
「　藕[糸*系]¶引鯨鼇針鋒輥芥投望州烏石嶺未唱已先¶酬大唐擊鼓新羅舞覿面相呈不相覩(圓悟¶勤)
#+END_VERSE
」
#+BEGIN_VERSE
「　望州烏石僧堂前驟步低頭隔大千若是¶咬人師子子返身不在草頭邊(一翁如)
#+END_VERSE
」】
「保福¶
因僧問雪峯平生有何言句淂似羚羊掛角¶
時師曰我不可作雪峯弟子不淂。」
【
頌曰。
#+BEGIN_VERSE
「　人¶前慣出手退三添作九有眼未嘗看無家自¶能走雪峯之句羚羊挂角作他弟子沒來由¶龍蛇陣上看謀畧(月堂昌)
#+END_VERSE
」
#+BEGIN_VERSE
「　雪峯未審何言句¶淂似羚羊掛角時拊擊自然皆率舞不須羗¶管隔雲吹(虛堂愚)
#+END_VERSE
」】
「保福問僧殿裏底是甚麼¶
曰和尚定當有師曰釋迦佛曰和尚莫謾人¶
好師曰却是汝謾我又問飯頭鑊闊多少曰¶
和尚試量看師以手作量勢曰和尚莫謾某¶
甲師曰却是汝謾我又問僧汝作甚麼業來¶
淂恁麼長大曰和尚短多少師蹲身作短勢¶
曰和尚莫謾人好師曰却是汝謾我又問僧¶
汝名甚麼曰咸澤師曰忽遇枯涸時如何曰¶
誰是枯涸者師曰我是曰和尚莫謾人好師¶
曰却是汝謾我。」
【
頌曰。
#+BEGIN_VERSE
「　保福四謾人其中道
<pb:KR6q0244_C_016-0801c>¶理親兩兩從頭舉雙雙句後明若也更不會¶新羅打鐵丁(洞山聡)
#+END_VERSE
」
#+BEGIN_VERSE
「　竿木隨身老作家逢場¶作戲更難加謾人謾我無人會水長船高眼¶裏沙(雪竇顯)
#+END_VERSE
」
#+BEGIN_VERSE
「　一箇人謾四箇人四人謾一一¶謾親思量一代謾人漢遞代相謾謾殺人(佛¶國白)
#+END_VERSE
」
#+BEGIN_VERSE
「　一般見淂有多般若也謾他實自謾要¶識展公端的處水闊山高天色寒(東林緫)
#+END_VERSE
」
#+BEGIN_VERSE
「　保¶福從來不謾人問著禪流緫及身浴鑊量來¶闊多少兩長一短是誰真(堅)
#+END_VERSE
」】
「保福因僧侍¶
立問曰汝恁麼麤心曰甚麼處是某甲麤心¶
處師拈一塊土度與僧曰拋向門前著僧拋了¶
却來曰甚麼處是某甲麤心處師曰我見築¶
著磕著所以道汝麤心。」
【
頌曰。
#+BEGIN_VERSE
「　晨朝有粥齋¶時飯展鉢開單飽便休築著磕著如薦淂不¶風流處也風流(尼無著緫)
#+END_VERSE
」】
「保福與甘長老相¶
看鄭十三娘纔坐定師乃問承聞十三娘子¶
叅見溈山是否曰是師曰溈山遷化向甚麼¶
(處去)鄭起身偏床而立甘曰閑時說禪口似懸¶
河何不道取鄭曰鼓這兩片皮堪作甚麼甘¶
曰不鼓這兩片皮又作麼生鄭曰合取狗口。」¶

【頌曰。
#+BEGIN_VERSE
「　溈山遷化絕音容趯起眉毛何處去十¶三娘子側身時放出金毛師子子(南堂興)
#+END_VERSE
」
#+BEGIN_VERSE
「　禪禪¶鄭十三娘握玉鞭正法眼更叅三十年(南岩勝)
#+END_VERSE
」】¶

「杭州龍𠕋寺道怤禪師(即鏡清嗣雪峯)僧問學
<pb:KR6q0244_C_016-0802a>¶
人未達其原請師方便師曰是什麼原曰其¶
原師曰若是其原爭受方便僧禮拜退後侍¶
者問曰和尚適來莫是成他問否師曰無曰¶
莫是不成他問否師曰無曰未審畢竟意作¶
麼生師曰一點水墨兩處成龍(其原一作其源)。」
【
頌曰。¶

#+BEGIN_VERSE
「　成龍兩處若為分碧眼黃頭笑未聞莫恠¶鏡清多意氣他家曾謁聖明君(正覺逸)
#+END_VERSE
」
#+BEGIN_VERSE
「　鏡水¶平湖碧湛然茫茫曾未達其源王維妙手堪¶圖畫一點成龍兩處全(保寧勇)
#+END_VERSE
」
#+BEGIN_VERSE
「　手把空行未¶是難難中難是問其源其源未達柰何也且¶看成龍點下分(雲溪恭)
#+END_VERSE
」
#+BEGIN_VERSE
「　學人未問指其源句¶裏明機好細觀自語不能知落處煩他我作¶費言端(本覺一)
#+END_VERSE
」
#+BEGIN_VERSE
「　冰稜鎻斷長河口不見人從¶鳥道來一陣風回脩竹裏玉闌干上雪成堆¶(心聞賁)
#+END_VERSE
」
#+BEGIN_VERSE
「　源泉混混望無涯澄湛平如鏡靣開¶兩處成龍一點墨幾人換却眼睛來(寶葉源)
#+END_VERSE
」】¶

「鏡清問僧門外什麼聲曰雨滴聲師曰眾生¶
顛倒迷己逐物和尚作麼生師曰洎不迷己¶
曰洎不迷己意旨如何師曰出身猶可易脫¶
體道應難。」
【
頌曰。
#+BEGIN_VERSE
「　虛堂雨滴聲作者難酬對¶若謂曾入流依前還不會會不會南山北山¶轉霶霈(雪竇顯)
#+END_VERSE
」
#+BEGIN_VERSE
「　是甚麼聲雨滴浩浩迷己逐¶物眾生顛倒(楊無為)
#+END_VERSE
」
#+BEGIN_VERSE
「　簷前雨滴聲正在眼中¶鳴貪他簑笠者失却舊茅亭(長靈卓)
#+END_VERSE
」
#+BEGIN_VERSE
「　順流逆
<pb:KR6q0244_C_016-0802b>¶流轉物物轉良哉觀音快逢其便出身脫體¶自分明門外依前雨滴聲(圓悟勤)
#+END_VERSE
」
#+BEGIN_VERSE
「　明頭便打暗¶裏閃過盡底活時死中要坐門外簷間雨滴¶聲眾生顛倒逐迷情可憐洎不迷己處出得¶身來體未明(月堂昌)
#+END_VERSE
」
#+BEGIN_VERSE
「　簷頭雨滴階前地濕法¶法現成人信不及更問如何長江水急(慈受¶深)
#+END_VERSE
」
#+BEGIN_VERSE
「　簷頭雨滴聲歷歷太分明若是未歸客徒¶勞側耳聽(白楊順)
#+END_VERSE
」
#+BEGIN_VERSE
「　門外依然雨滴聲万般巧¶說爭如實平生心膽向人傾相見還同不相¶識(卍菴顏)
#+END_VERSE
」
#+BEGIN_VERSE
「　直下全提是鏡清脫難出易語分¶明這僧更是能親切聽得簷頭雨滴聲(寶葉¶源)
#+END_VERSE
」】
「鏡清問僧門外是甚麼聲曰蛇齩蝦蟆聲¶
師曰將謂眾生苦更有苦眾生。」
【
頌曰。
#+BEGIN_VERSE
「　將謂¶眾生苦更有苦眾生相見易得好共住難為¶人(卍菴顏)
#+END_VERSE
」】
「鏡清問僧門外什麼聲曰鵓鳩聲¶
師曰欲得不招無間業莫謗如來正法輪。」
【
頌¶
曰。
#+BEGIN_VERSE
「　聞聲見色非聞見見色聞聲是見聞欲得¶不招無間業莫謗如來正法輪(卍菴顏)
#+END_VERSE
」】
「鏡清¶
因僧問聲前絕妙請師指歸師曰許由不洗¶
耳曰為甚麼如此師曰猶繫脚在曰某甲秖¶
如此師意又如何師曰無端夜來鴈驚起後¶
池秋。」
【
頌曰。
#+BEGIN_VERSE
「　飄風揚塵落花流水聲前絕妙¶無處著觜驚起後池秋許由不洗耳容貌好¶西施開唇不露觜(方菴顯)
#+END_VERSE
」】
「鏡清因僧問學人
<pb:KR6q0244_C_016-0802c>¶
啐請師啄師曰還得活也無曰若不活遭人¶
恠笑師曰也是草裏漢。」
【
頌曰。
#+BEGIN_VERSE
「　古佛有家¶風對揚遭貶剝子母不相知是誰同啐啄啄¶覺猶在殼重遭撲天下衲僧徒名邈(雪竇顯)
#+END_VERSE
」¶

#+BEGIN_VERSE
「　語見人心苗見地　頭痛痒喝如聾諸方開¶口不同用寶印全機繼祖風(佛國白)
#+END_VERSE
」
#+BEGIN_VERSE
「　啐啄之¶機不謬傳軒轅寶鑑正當軒萬緣喪盡泥中¶土四海澄清月在天本分鉗鎚須煆煉自家¶爐[革*(ㄆ/用)]且磨研相逢莫問㕘玄事此去西天萬¶八千(佛鑑懃)
#+END_VERSE
」
#+BEGIN_VERSE
「　河目海口釘觜銕舌雞宿鳳巢¶素非其鴨直饒啐啄同時未免當頭一劄(佛¶性泰)
#+END_VERSE
」】
「鏡清因僧問(如何)是大道之源師曰[泳-永+(從-彳)]這¶
裏流出。」
【
頌曰。
#+BEGIN_VERSE
「　從這裏流出滔滔無盡曰¶巨浪湧千尋誰知無一滴(無凖範)
#+END_VERSE
」】
「鏡清一日¶
於僧堂前自擊鍾曰玄沙道底玄沙道底僧¶
問玄沙道甚麼師畫一圓相僧曰若不久㕘¶
爭知與麼師曰失錢遭罪雪竇云洎被打破¶
蔡州圜悟云爛泥裏有硬刺。」
【
頌曰。
#+BEGIN_VERSE
「　鏡清¶湖心拋一餌錦鱗躍浪上鈎來幾乎掣斷竿¶頭線引得傍觀下釣臺(石溪月)
#+END_VERSE
」】
「鏡清問雪峯¶
古人有言峯便倒臥良久起曰問甚麼師再¶
問峯云虛生浪死漢。」
【
頌曰。
#+BEGIN_VERSE
「　尋常愛客恨¶無來及至人來懶話陪空臥早知眠不當虗¶勞紅熖落寒灰(投子青)
#+END_VERSE
」】
「鏡清因僧問新年頭
<pb:KR6q0244_C_016-0803a>¶
還有佛法也無師曰有曰如何是新年頭佛¶
法師曰元正啟祚萬物咸新曰謝師荅話師¶
曰鏡清今日失利。」
【
頌曰。
#+BEGIN_VERSE
「　七寶盃酌蒲萄¶酒金花紙寫清平詞春風院靜無人見閒把¶君王玉笛吹(心聞賁)
#+END_VERSE
」
#+BEGIN_VERSE
「　新年佛法荅云有小盡¶依前二十九玉麟掣斷黃金勒卻向雲中大¶哮吼(懶菴樞)
#+END_VERSE
」】
「又僧問眀教寬新年頭還有佛¶
法也無師曰無曰日日是好日年年是好年¶
為甚卻無師曰張公喫酒李公醉曰老老大¶
大龍頭蛇尾師曰眀教今日失利。」
【
頌曰。¶

#+BEGIN_VERSE
「　新年佛法荅云無會得依前在半途誰把扁¶舟清夜笛月眀吹過洞庭湖(懶菴樞)
#+END_VERSE
」¶

#+BEGIN_VERSE
「　新年佛法播真風笑殺街頭賀嵗翕三級浪¶高何處去謾將雙劒定雌雄(雪堂行)
#+END_VERSE
」】¶

「南堂興云鏡清道有時失利眀教道無亦失¶
利且道譊訛在什麼處。」
【
頌曰。¶

#+BEGIN_VERSE
「　新年景物漸舒蘇佛法徒勞問有無得失是¶非都喪卻波斯鼻孔自來麤(建隆原)
#+END_VERSE
」¶

#+BEGIN_VERSE
「　穩密田地神通游戲佛法新年頭有無俱失¶利一槩等虗空豈容立巴鼻草上之風祖令¶行誰云雷罷不停聲(圓悟勤)
#+END_VERSE
」¶

#+BEGIN_VERSE
「　新年佛法鏡清有須信親言出親口新年佛¶法眀教無西天鬍子沒髭鬚可笑兩翁同失¶利南海波斯失却鼻太平今夜太郎當還如
<pb:KR6q0244_C_016-0803b>¶雪上更加霜嵗寒孫臏[(冰-水+〡)*ㄆ]却劒釣魚舡上謝¶三郎(佛鑑懃)
#+END_VERSE
」】
「福州鼓山興聖¶
神晏國師(嗣雪峯)一日㕘雪峯峯知其緣熟¶
忽起搊住曰是什麼師釋然了悟亦忘其了¶
唯舉手搖曳而已峯曰子作道理邪曰何道¶
理之有峯審其懸解撫而印之。」
【
頌曰。¶

#+BEGIN_VERSE
「　驀被曾郎搊著胷平生途路忽然窮無端擡¶手輕搖曳笑倒南方大頂峯(竹屋蕳)
#+END_VERSE
」】
「皷山上¶
堂垂語曰鼓山門下不淂咳嗽時有僧咳嗽¶
一聲師曰作甚麼曰傷風曰傷風即得。」
【
頌曰。¶

#+BEGIN_VERSE
「　遼空一箭九重城雪老門風儘有聲見¶說禁班宣號令那邊渾不許人行(虗堂愚)
#+END_VERSE
」】
「鼓¶
山有偈示眾曰直下猶難會尋言轉更[賒-示+未]若¶
論佛與祖特地隔天涯師舉問僧汝作麼生¶
會僧無語乃謂侍者曰某甲不會請代一轉¶
語者曰和尚與麼道猶隔天涯在僧舉似師¶
師喚侍者問汝為這僧代語是否者曰是師¶
便打趂出院。」
【
頌曰。
#+BEGIN_VERSE
「　國師之子太慈悲入草¶何如出草時射透九重聖箭子依前特地隔¶天涯(石溪月)
#+END_VERSE
」】
「明州翠岩令㕘禪師(嗣雪峯)上¶
堂曰今夏與諸兄弟語論看翠岩眉毛還在¶
麼(此依傳燈所載五燈會元典傳燈異乃曰)一夏與兄¶
弟東語西話看翠岩眉毛在麼長慶云生也¶
雲門云關保福云作賊人心虗翠岩芝云為
<pb:KR6q0244_C_016-0803c>¶
眾竭力禍出私門。」
【
頌曰。
#+BEGIN_VERSE
「　翠岩示徒千古無¶對關字相酬失錢遭罪老倒保福抑揚難得¶嘮嘮翠岩分明是賊白珪無玷誰辨真假長¶慶相諳眉毛生也(雪竇顯)
#+END_VERSE
」
#+BEGIN_VERSE
「　青山岌岌緣水滔¶滔穿過鼻孔落盡眉毛(大洪遂)
#+END_VERSE
」
#+BEGIN_VERSE
「　作賊保福擔¶枷過狀生也長慶迷真逐妄掩關雲門秋江¶月亮老倒翠岩眉在眼上(死心新)
#+END_VERSE
」
#+BEGIN_VERSE
「　金鎚血色¶透雲袍閫外威權膽氣豪打破魔王山鬼窟¶碧潭深處釣鯨鼇(南堂興)
#+END_VERSE
」
#+BEGIN_VERSE
「　天魔謗佛桀犬吠¶堯巍巍大人聖德可昭(蒙菴岳)
#+END_VERSE
」
#+BEGIN_VERSE
「　萬鈞之弩射¶何人箭未離弦已喪身帶累盲龜失浮木欲¶來火裏透金塵(伊菴權)
#+END_VERSE
」
#+BEGIN_VERSE
「　發言先要心無愧為¶事應須理處長莫學里閭無信者從朝至暮¶錯啇量(虛堂愚)
#+END_VERSE
」】
「太原孚上座(嗣雪峯)鼓山問¶
父母未生時鼻孔在什麼處師曰老兄先道¶
曰如今生也汝道在什麼處師不肯山却問¶
作麼生師曰將手中扇子來山與扇子再徵¶
之師默置山罔測乃敺之一拳。」
【
頌曰。
#+BEGIN_VERSE
「　父母¶未生前鼻孔在何處藂林老作家俱昧藏身¶句鼓山雖見機未免撑門戶搖扇太原孚播¶弄閒家具山中春色深飛花落無數(佛慧泉)
#+END_VERSE
」¶

#+BEGIN_VERSE
「　父母未生前生也只如然一般拈掇能奇特¶直下渾如火裏蓮輝今耀古極妙窮玄大可¶憐清風長滿座一念八千年(圓悟勤)
#+END_VERSE
」
#+BEGIN_VERSE
「　高安灘
<pb:KR6q0244_C_016-0804a>¶頭百雜碎象骨峯前眼搭癡敢道鼓山無鼻¶孔藂林千古笑嘻嘻(正堂辯)
#+END_VERSE
」】
「孚上座叅雪峯¶
峯聞乃集眾師到法堂上顧視雪峯便下看¶
知事明日却上禮拜曰某甲昨日觸忤和尚¶
峯曰知是般事便休。」
【
頌曰。
#+BEGIN_VERSE
「　李廣將軍古今¶無對深入虜庭全身遠害不動干戈贏小㨗¶至今邊塞嘉聲在(海印信)
#+END_VERSE
」
#+BEGIN_VERSE
「　雪峯集眾待孚公¶上堂一顧便西東明日却云曾觸忤公案從¶來是幾重(本覺一)
#+END_VERSE
」
#+BEGIN_VERSE
「　針頭削銕牛背拔毛多將¶少使冷作熱燒直上法堂便下去觸忤和尚¶重觧註知是般事休便休茫茫塞壑與填溝¶(月堂昌)
#+END_VERSE
」
#+BEGIN_VERSE
「　壯氣如虹上法堂就籬縛犍恰相當¶若言觸忤老和尚雪上無端又著霜(秤岩玉)
#+END_VERSE
」】¶

「孚上座初在楊州光孝事講涅槃經有禪者¶
阻雪因徃𦗟講至三因佛性三德法身廣談¶
法身妙理禪者失笑師講罷請禪者喫茶曰¶
某甲素志狹劣依文觧義適蒙見笑且望見¶
教禪者曰實笑座主不識法身師曰如此解¶
說何處不是曰請座主更說一遍師曰法身¶
之理猶若太虗竪窮三際橫亘十方彌綸八¶
極包括二儀隨緣赴感靡不周徧曰不道座¶
主說不是秖是說得法身量邊事實未識法¶
身在師曰既然如是當為我說曰座主還信¶
否師曰焉敢不信曰若如是座主輟講旬日
<pb:KR6q0244_C_016-0804b>¶
室內端然靜慮収心攝念善惡諸緣一時放¶
却師依所教從初夜至五更聞鼓角聲忽契¶
悟扣禪者門曰阿誰師曰某甲禪者咄曰教¶
汝傳持大教代佛說法夜來為甚麼醉酒臥¶
街師曰禪德自來講經將生身父母鼻孔𢬆¶
捏從今已去更不敢如是曰且去來日相見¶
師遂罷講徧歷諸方。」
【
頌曰。¶

#+BEGIN_VERSE
「　一曲單于風引長孚公聞處是宮啇至今夜¶夜維揚客空𦗟樓頭聲斷膓(本覺一)
#+END_VERSE
」¶

#+BEGIN_VERSE
「　誰將畫角吹江城一曲梅花隔岸𦗟宿酒乍¶醒金鴨冷海棠枝上月猶明(懶菴樞)
#+END_VERSE
」】¶

「孚上座掌雪峯浴室一日玄沙上問訊雪峯¶
曰此間有箇老鼠子今在浴室裏沙曰待與¶
和尚勘破言訖到浴室遇師打水沙曰相看¶
上座師曰已相見了沙曰什麼刦中曾相見¶
師曰瞌睡作麼沙却入方丈白峯曰已勘破¶
了峯曰作麼生勘伊沙舉前語峯曰汝著賊¶
也。」
【
頌曰。¶

#+BEGIN_VERSE
「　象王象子儘相隨岸上人看蹄[跍-十+水]蹄香草細¶餐知飽足歸來不待日頭低(虛堂愚)
#+END_VERSE
」】¶

「孚上座因鼓山赴大王請雪峯門送回至法¶
堂乃曰一隻聖箭直射九重城裏去也師曰¶
是伊未在峯曰渠是徹底人師曰若不信待¶
某甲去勘過遂趂至中路便問師兄向甚麼
<pb:KR6q0244_C_016-0804c>¶
處去山曰九重城裏去師曰忽遇三軍圍繞¶
時如何山曰他家自有通霄路師曰恁麼則¶
離宮失殿去也山曰何處不稱尊師拂袖便¶
回峯問如何師曰好隻聖箭中路折却了也¶
遂舉前話峯乃曰奴渠語在師曰這老凍膿¶
猶有鄉情在。」
【
頌曰。¶

#+BEGIN_VERSE
「　洞天無璧月無遮朝斗先生扣齒牙風撼古¶壇松子脫打反頭上楮冠斜(絕象鑑)
#+END_VERSE
」¶

#+BEGIN_VERSE
「　青童雙勒玉騘嘶淡白春衫綠帶圍半夜歸¶來花底過金鞭敲落亂紅飛(竹屋簡二)
#+END_VERSE
」¶

#+BEGIN_VERSE
「　九重城裏本非遙射折重重箭倍饒忽遇三¶軍圍饒處分明有路直通霄
#+END_VERSE
」】¶
禪宗頌古聮珠通集卷第十六　　　赤二
<pb:KR6q0244_C_016-0805a>¶


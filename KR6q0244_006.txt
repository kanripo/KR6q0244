# -*- mode: mandoku-view; -*-
#+DATE: 2016-06-08 5:25
#+TITLE: 禪宗頌古聯珠通集
#+PROPERTY: CBETA_ID C078n1720
#+PROPERTY: ID KR6q0244
#+PROPERTY: SOURCE Zhonghua Canon Vol. 078, No. 1720
#+PROPERTY: VOL 078
#+PROPERTY: BASEEDITION C
#+PROPERTY: WITNESS C
#+PROPERTY: LASTPB <pb:KR6q0244_C_006-0679a> 
#+PROPERTY: JUAN 6
禪宗頌古聮珠通集卷第六　　　　雞六¶
(僧錄司右闡教兼靈谷禪寺住持淨戒重校)¶

  
  * 祖師機緣¶
  
  * 六祖下苐三世¶
  
  * 盤山積(七則)
  * 水潦(二則)
  * 麻谷徹(四則)¶
  * 東寺會(二則)
  * 西堂藏(一則)
  * 大珠海(三則)¶
  * 百丈政(二則)
  * 泐潭會(一則)
  * 杉山堅(一則)¶
  * 石鞏藏(一則)
  * 中邑(二則)
  * 泐潭興(一則)¶
  * 無業(二則)
  * 鵞湖(一則)
  * 三角印(三則)¶
  * 魯祖雲(二則)
  * 紫玉通(二則)
  * 鄧隱峯(二則)¶
  * 馬頭峯(一則)
  * 華林覺(一則)
  * 烏臼(二則)¶
  * 石臼(二則)
  * 本奚(二則)
  * 亮座主(一則)¶
  * 金牛(一則)
  * 崧山(二則)
  * 則川(三則)¶
  * 打地(一則)
  * 椑𣗳(二則)
  * 石林(一則)¶
  * 秀溪(一則)
  * 浮盃(一則)
  * 龍山(一則)¶
  * 龐居士
  * 龐婆(附共十四則)¶

「幽州槃山寶積禪師(嗣馬祖)初㕘馬祖作街¶
坊一日出門見人舁喪歌郎振鈴云紅輪决¶
定沈西去未委䰟靈往那方幕下孝子哭云¶
哀哀師覩之忽然省悟舉似馬祖祖印可之。」¶

【頌曰。
#+BEGIN_VERSE
「　歌聲繚繞哭聲悲笑殺槃山老古錐¶歷劫無明昬暗處一時頓覺發光輝(文殊道)」
#+END_VERSE
¶

#+BEGIN_VERSE
「　紅輪决定沈西去未委䰟靈往那方[跍-十+水]得故¶鄉田地穩本來面目露堂堂人只在不曾亡
<pb:KR6q0244_C_006-0679b>¶率陀天上非人世湏知別有好商量(佛燈珣)」
#+END_VERSE
¶

#+BEGIN_VERSE
「　哀哀相應便承當畢竟魂靈往那方踊躍自¶然全體露始知徧界不曾藏(海印信)」
#+END_VERSE

#+BEGIN_VERSE
「　未審魂¶靈往那方無棲泊處露堂堂水向石邊流出¶冷風從花裏過來香(月林觀)」
#+END_VERSE

#+BEGIN_VERSE
「　紅輪决定沈西¶去未委魂靈往那方孝子盡情宣說了槃山¶無處可遮藏藏不得堪與人天為軌則(遯菴¶演)」
#+END_VERSE

#+BEGIN_VERSE
「　忽聞幕下哭哀哀䪺使天台對五臺風月¶一天今古在通身是口也難開(誰菴演)」
#+END_VERSE

#+BEGIN_VERSE
「　薤歌¶聲咽些聲長聽得哀哀忽断腸依舊紅輪西¶畔沒大千無地著凄凉(天目禮)」
#+END_VERSE

#+BEGIN_VERSE
「　薤露凄凉亦¶可憐白楊丹旐去翩翩哀哀聲裏無消息打¶著南邊動此邊(北磵簡)」
#+END_VERSE

#+BEGIN_VERSE
「　紅輪决定沈西去未¶審魂靈往那方哭慟一聲無處避擡頭親見¶本爺娘(無凖範)」
#+END_VERSE
】
「槃山又一日於街市見人在¶
肉肆買肉云精底割一斤來屠兒放下刀义¶
手云長史那个不是精底師聞之忽然大悟¶
歸以所悟告馬祖祖印可之。」
【
頌曰。
#+BEGIN_VERSE
「　个事分¶明不覆藏頭頭物物自相當千言萬語無人¶會又逐流鶯過短墻(南華昺)」
#+END_VERSE

#+BEGIN_VERSE
「　江邊送客上扁¶舟相對漁翁暗擲鈎一掣錦鱗隨手上遠山¶疊疊水悠悠(妙峯善)」
#+END_VERSE
】
「槃山示眾曰三界無法¶
何處求心四大本空佛依何住璿璣不動寂¶
爾無言覿面相呈更無餘事珎重。」
【
頌曰。
#+BEGIN_VERSE
「　三
<pb:KR6q0244_C_006-0679c>¶界無法何處求心白雲為盖流水作琴一曲¶兩曲無人會雨過夜塘秋水深(雪竇顯)」
#+END_VERSE

#+BEGIN_VERSE
「　青青¶入座當軒竹黯黯遮門對面山更有一般堪¶羡處夜深流水響潺潺(佛鑑懃)」
#+END_VERSE

#+BEGIN_VERSE
「　三界無法何¶處求心山容雨過松韻風吟橫眠倒臥無餘¶事一任莓苔滿地侵(佛性泰)」
#+END_VERSE

#+BEGIN_VERSE
「　三界無法何處¶求心月明夜暗山高水深三界本因心所現¶無心三界自平沈(本覺一)」
#+END_VERSE

#+BEGIN_VERSE
「　三界無法何處求¶心山花似錦綠葉成陰杜宇一聲歸去也獃¶郎猶自守園林(塗毒䇿)」
#+END_VERSE

#+BEGIN_VERSE
「　三界無法何處求心¶驚蛇入草飛鳥出林雨過山堂秋夜靜市聲¶終不到孤岑(善權智)」
#+END_VERSE

#+BEGIN_VERSE
「　春眠不覺曉處處聞啼¶鳥夜來風雨聲花落知多少(或菴骵)」
#+END_VERSE

#+BEGIN_VERSE
「　山舍無¶塵分外清石榴花發透簾明槐陰滿地日卓¶午夢覺流鶯時一聲(掩室開)」
#+END_VERSE

#+BEGIN_VERSE
「　依依楊柳欲藏¶鴉社後東風捲落花理䇿邀朋何處好山南¶山北看桑麻(愚谷困)」
#+END_VERSE
】
「槃山示眾曰心月孤圓¶
光吞萬象光非照境境亦非存光境俱忘復¶
是何物洞山曰光境未忘復是何物。」
【
頌曰。¶

#+BEGIN_VERSE
「　光非照境境非存光境俱忘復是痕百鳥不¶來春巳老落花流水遶江村(月堂昌)」
#+END_VERSE

#+BEGIN_VERSE
「　光非照¶境境非存光境俱忘復是痕滿地落花風掃¶𥁞依前流水遶孤村(肯堂充)」
#+END_VERSE

#+BEGIN_VERSE
「　描不成𠔃畫不¶成臥龍長怖碧潭清擬心湊泊終難會達者
<pb:KR6q0244_C_006-0680a>¶應湏暗裏驚(松源岳)」
#+END_VERSE
】
「槃山示眾曰禪德可中¶
學道似地擎山不知山之孤峻如石含玉不¶
知玉之無瑕若如此者是名出家。」
【
頌曰。
#+BEGIN_VERSE
「　山¶既孤峻遊人罕至玉既無瑕莫辨真偽(死心¶新)」
#+END_VERSE

#+BEGIN_VERSE
「　地厚山高孰使然中藏巨璞不知年若人¶念念常如是堪作人間火裏蓮(本覺一)」
#+END_VERSE

#+BEGIN_VERSE
「　山忘¶孤峻玉忘瑕到處仙源是我家堪笑葛洪曾¶未悟遠從勾漏問丹砂(天目禮)」
#+END_VERSE
】
「槃山曰向上¶
一路千聖不傳慈明曰向上一路千聖不然¶
楊岐云口上著。」
【
頌曰。
#+BEGIN_VERSE
「　盤山向上路何言罕¶見行人耳有穿口上著來無咬處方知千聖¶不能傳(白雲端)」
#+END_VERSE

#+BEGIN_VERSE
「　不傳不然海口難宣湏[弓*(乞-乙+小)]頂¶上駕起鐵船(徑山杲)」
#+END_VERSE

#+BEGIN_VERSE
「　千聖不傳到今日口上¶著來無等匹洞[庭-壬+手]山脚太湖心行人路上空¶啾唧(松源岳)」
#+END_VERSE
】
「槃山將順世告眾曰有人𨗿得吾¶
真否眾將所寫真呈皆不契師意普化出曰¶
某甲𨗿得師曰何不呈似老僧化乃打筋斗¶
而出師曰這漢向後掣風狂去在。」
【
頌曰。
#+BEGIN_VERSE
「　師¶真醜拙不堪呈用𥁞身心笑殺人彼中莫覓¶[糸*系]頭意白鼻崑崙賀新正(龍門遠)」
#+END_VERSE

#+BEGIN_VERSE
「　徹底冰壺¶無影像倒翻筋斗摸難成千峯雨歇黃梅後¶桂󵶻還從海上生(雪菴瑾)」
#+END_VERSE

#+BEGIN_VERSE
「　清奇古恠娘生面¶妙筆丹青作麼施者廝十分傳得似依然畫¶只成狸(寶葉源)」
#+END_VERSE
】
<pb:KR6q0244_C_006-0680b>¶

「水潦和尚(嗣馬祖)來㕘馬祖禮拜起欲伸問¶
次祖一[跍-十+水][跍-十+水]倒師忽然大悟起來呵呵大笑¶
曰也大奇也大奇百千三昧無量妙義只向¶
一毫頭上識得根源去。」
【
頌曰。
#+BEGIN_VERSE
「　馬駒一[跍-十+水]驢¶兒倒地大笑起來羊鳴犬吠(野軒遵)」
#+END_VERSE

#+BEGIN_VERSE
「　一[跍-十+水]倒¶時堪大笑從前伎倆𥁞徒勞蛇頭却要重揩¶痒萬萬千千出一毫(白雲端)」
#+END_VERSE

#+BEGIN_VERSE
「　水潦承機徹祖¶意馬駒一[跍-十+水]曉根源虛空撲落無閑地却向¶滄溟駕鐵船(照覺捴)」
#+END_VERSE

#+BEGIN_VERSE
「　海上追奔天馬駒偶來¶騰[跍-十+水]露全軀百千妙義毫端現拊掌呵呵笑¶識渠(旻古佛)」
#+END_VERSE

#+BEGIN_VERSE
「　筠管釀來應巳熟不辞醉裏帽¶欹斜酴醾浪有幽香在是酒元來不是花([悚*頁]¶菴樞)」
#+END_VERSE

#+BEGIN_VERSE
「　無量妙[羌-儿+(禾*戈)]皆周匝旋乾轉坤為一合當¶陽橫按笑中刀猶欠頂門上一[跍-十+水](南岩勝)」
#+END_VERSE

#+BEGIN_VERSE
「　說¶道春來好狂風太放顛吹花隨水去翻却釣¶魚船(雪菴瑾)」
#+END_VERSE
】
「水潦因僧到乃畫圓相放師肩¶
上師撥三下却畫圓相指其僧僧禮拜師打¶
曰這掠虛漢保寧勇別僧拜處但唾之而去¶
復。」
【
頌曰。
#+BEGIN_VERSE
「　趯去拳來乃是常如何得不見參¶商依公定奪無偏黨短自短[前-刖+(丁-一)]長自長」
#+END_VERSE
】¶

「蒲州麻谷寶徹禪師(嗣馬祖)持錫到章敬繞¶
禪床三匝振錫一下卓然而立敬曰是是又¶
持錫到南泉亦如是泉曰不是不是師曰章¶
敬道是和尚為甚道不是曰章敬是是汝不
<pb:KR6q0244_C_006-0680c>¶
是此是風力所轉終成敗壞雪竇拈兩處云¶
錯又。」
【
頌曰。
#+BEGIN_VERSE
「　此錯彼錯切忌拈却四海浪平¶百川潮落古䇿風高十二門門門有路空蕭¶索非蕭索作者好求無病藥」
#+END_VERSE

#+BEGIN_VERSE
「　章敬南泉路¶不殊明明道理話親踈多人不用磨金鏡漠¶自漢𠔃胡自胡指月迷津迷自指示君持錫¶却如無(汾陽昭)」
#+END_VERSE

#+BEGIN_VERSE
「　顏色䂓模却似真人前拈弄¶越光新及乎入火重烹試到了終歸是假銀¶(保寧勇)」
#+END_VERSE

#+BEGIN_VERSE
「　如是不是去却藥忌擬犯封疆全軍¶失利杖頭突出古菱花舉世風流出當家(圓¶悟勤)」
#+END_VERSE

#+BEGIN_VERSE
「　昨日出都門忽逢二商旅一指我南行¶一指我北去南行有官船過渡北去有車馬¶大路雖然南北不通途都在中華一國土(佛¶鑒懃)」
#+END_VERSE

#+BEGIN_VERSE
「　振錫通風似章敬章敬無私驀頭釘其¶僧尋討到南泉深深一杓更酩酊(般若柔)」
#+END_VERSE

#+BEGIN_VERSE
「　是¶與不是全彰妙義章敬南泉一場失利(草堂¶清)」
#+END_VERSE

#+BEGIN_VERSE
「　是兩頭語未出泥水非兩頭語依前自死¶振錫卓然白日青天風力還他敗壞時漫天¶大網生光輝(月堂昌)」
#+END_VERSE

#+BEGIN_VERSE
「　章敬道是南泉非逆水¶之波透者誰可憐个漠皮無血駕與青龍不¶解騎(南堂興)」
#+END_VERSE

#+BEGIN_VERSE
「　是是放下南山真鼈鼻不是不¶是勒回千里追風驥終成敗壞可憐生塞断¶咽喉無出氣無出氣有巴鼻趙州東壁掛葫¶盧堪笑維摩談不二(窮谷璉)」
#+END_VERSE

#+BEGIN_VERSE
「　妙轉之機掣電
<pb:KR6q0244_C_006-0681a>¶飛目前生殺𥁞交馳明珠自有明珠價休向¶籬邊彈雀兒(木菴永)」
#+END_VERSE
】
「麻谷問臨濟大悲千年¶
眼那个是正眼濟曰大悲千手眼那个是正¶
眼速道速道師近前拽臨濟下禪床却坐濟¶
近前曰不審師擬議濟便喝拽下禪床却坐¶
師便出去。」
【
頌曰。
#+BEGIN_VERSE
「　大悲正眼問來端互換之¶機仔細看會得不得亦瞞頇也似鮎魚上竹¶竿(海印信)」
#+END_VERSE

#+BEGIN_VERSE
「　正眼英雄逢正眼勝劣短長徒用¶揀那吒現出本來身且非父母能生產(覺海¶元)」
#+END_VERSE

#+BEGIN_VERSE
「　多年塞上只聞名今日陣前親見面疋馬¶單鏘戰數場好是見機開一箭(保寧勇)」
#+END_VERSE

#+BEGIN_VERSE
「　相逢¶狹路轉身難一陣交鋒瞬息間旗鼓縱橫渾¶莫辨試問何人得勝還(普融平)」
#+END_VERSE

#+BEGIN_VERSE
「　胡[髟/(泳-永+頁)]赤赤[髟/(泳-永+頁)]¶胡珠走盤𠔃盤走珠狹路相逢誇好手兩邊¶雪刃血糢糊(石田薰)」
#+END_VERSE

#+BEGIN_VERSE
「　賊隊相逢午夜時[攙-、]旗¶奪鼓討便宜驀然天曉重相見滿面羞慚各¶自歸(別山智)」
#+END_VERSE
】
「麻谷因良遂座主來㕘師見來¶
閉却門將鋤頭去削草遂又來扣門師曰誰¶
曰某甲師曰鈍根阿師下去凡數四如是遂¶
忽然有省再去扣門曰和尚莫謾良遂良遂¶
若不來禮拜洎被十二本經賺過一生師乃¶
開門令通悟由印可之遂返都城講肆散席¶
告諸徒曰諸人知處良遂緫知良遂知處諸¶
人不知。」
【
頌曰。
#+BEGIN_VERSE
「　逆順之機不易當大根良遂解
<pb:KR6q0244_C_006-0681b>¶思量若非久積同風事爭肯回頭見法王(汾¶陽昭)」
#+END_VERSE

#+BEGIN_VERSE
「　禪林深邃乍遊盤鋤草関門豈易看莫¶謂老師渾不是得相謾處且相謾(正覺逸)」
#+END_VERSE

#+BEGIN_VERSE
「　閉¶戶携鋤理最幽豁然大悟話元由從來學業¶空勞力始信黃河輥底流(海印信)」
#+END_VERSE

#+BEGIN_VERSE
「　閉戶携鋤¶巳太[賒-示+未]更來當面受糊塗光中自覺遭謾久¶方信無人共出家(白雲端)」
#+END_VERSE

#+BEGIN_VERSE
「　韶石汾陽肯諾他¶便知回首逆風波不登麻谷玄関路十二本¶經休得麼(照覺捴)」
#+END_VERSE

#+BEGIN_VERSE
「　平生心膽向人傾到此門¶中有幾人別後都城舊知巳暖烟斜日又黃¶昏(龍門遠)」
#+END_VERSE

#+BEGIN_VERSE
「　閉戶敲門向誰道遂公言下便知¶歸從前活計都拋下爭奈時人會者稀(椘安¶方)」
#+END_VERSE

#+BEGIN_VERSE
「　尋言逐句謾多端只為從前被眼謾撒手¶便能歸故國暗思岐路幾多般(丹霞淳)」
#+END_VERSE

#+BEGIN_VERSE
「　親到¶桃源景物幽一壺明月湛如秋反思洞口春¶殘日無數紅英逐水流(成枯木)」
#+END_VERSE

#+BEGIN_VERSE
「　麻谷高聲問¶阿誰一言駟馬卒難追遂公打破精靈窟現¶出金毛師子兒(真淨文)」
#+END_VERSE

#+BEGIN_VERSE
「　閉門入圃巳周遮一¶喚回頭便到家良遂知時人不委海山空暎¶夕陽斜(懶庵需)」
#+END_VERSE

#+BEGIN_VERSE
「　為人為徹咬著生鐵逆水之¶波虛空釘橛(松源岳)」
#+END_VERSE

#+BEGIN_VERSE
「　諸人知處良遂知良遂¶知處人不知王維巳死無人畫留得青山對¶落暉(破菴先)」
#+END_VERSE

#+BEGIN_VERSE
「　閉戶復携鋤雲深路更迂湏知¶形影外肝膽向人輸(虛空愚)」
#+END_VERSE

#+BEGIN_VERSE
「　携鋤不顧便好
<pb:KR6q0244_C_006-0681c>¶回去誰人敢道󲊛是座主(月坡明)」
#+END_VERSE
】
「麻谷一日¶
在紙帳內坐以手巾盖却頭披雲和尚入見¶
便作哭聲良久出去法堂遶禪床一匝却入¶
撥開帳見師去却手巾而坐乃曰死中得活¶
萬中無一師便下床就位作抽坐具勢雲近¶
前把住曰前死後活󲊛還甘麼師曰甘即甘¶
師堪作什麼雲推開曰知道󲊛前言不副後¶
語。」
【
頌曰。
#+BEGIN_VERSE
「　五十笑他先百步何如騎馬勝騎¶牛不湏重較多和少歸到家山即便休(虛堂¶愚)」
#+END_VERSE
】
「湖南東寺如會禪師(嗣馬祖)甞患門徒¶
以即心即佛之談誦憶不巳且謂佛於何住¶
而曰即心心如畫師而曰即佛遂示眾曰心¶
不是佛智不是道劒去久矣汝方刻舟。」
【
頌曰。¶

#+BEGIN_VERSE
「　心不是佛智不是道舉得十分未敢相保携¶條柱杖閑行切忌回頭轉腦(照堂一)」
#+END_VERSE

#+BEGIN_VERSE
「　心不是¶佛智不是道青山白雲落花芳草若是伶俐¶阿師終不回頭轉腦(鼓山珪)」
#+END_VERSE

#+BEGIN_VERSE
「　雨散雲收後崔¶䰟數十峯倚欄頻顧望回首與誰同(徑山杲)」
#+END_VERSE
¶

#+BEGIN_VERSE
「　太平時莭嵗豊登旅不賚粮戶不扄官路無¶人夜無月唱歌歸去恰三更(開善謙)」
#+END_VERSE

#+BEGIN_VERSE
「　青山不¶青白雲不白針鋒太寬宇宙太窄寥寥獨坐¶有誰知流水㳙㳙花片飛浩浩風光人不會¶滿園春色鷓鴣啼(妙峯善)」
#+END_VERSE

#+BEGIN_VERSE
「　昨日因過竹院西¶隣家稚子隔溪啼山寒水肅半黃落無數歸
<pb:KR6q0244_C_006-0682a>¶鴉卜𣗳棲(虛堂愚)」
#+END_VERSE

#+BEGIN_VERSE
「　天晴日頭出雨下地上濕¶𥁞情都說了只𢙢信不及(無門開)」
#+END_VERSE

#+BEGIN_VERSE
「　心不是佛¶智不是道飛鳥出林驚蛇入草無縫𦉑難尋¶討笑倒嵩山破竈墮(南叟)」
#+END_VERSE
】
「東寺問仰山甚¶
處人山曰廣南人師曰我聞廣南有鎮海明¶
珠是否曰是師曰此珠如何曰白月即隱黑¶
月即現師曰將得來否曰將得來師曰何不¶
呈似老僧曰某甲昨到溈山被索此珠直得¶
無言可對無理可伸師曰真師子兒善能哮¶
吼。」
【
頌曰。
#+BEGIN_VERSE
「　鎮海明珠到處晶從來一顆自圓¶明仰山東寺曾遭索义手還將取次呈(本覺¶一)」
#+END_VERSE

#+BEGIN_VERSE
「　善撫太阿鋏决無傷手阨慣編猛虎[髟/(泳-永+頁)]必¶有全身䇿鎮海珠巧呈似離色離聲離名字¶旃檀林裏[蓻/火]旃檀師子窟中吼師子(圓悟勤)」
#+END_VERSE
¶

#+BEGIN_VERSE
「　師子窟中師子兒逸羣遊翫海珠璣溈山呼¶索渾無竅有理難伸穿得奇(南岩勝)」
#+END_VERSE

#+BEGIN_VERSE
「　無言可¶對口纔開巳是和光吐出來東寺不知何意¶志深深一丈掘坑埋(雲衲慶)」
#+END_VERSE
】¶

「處州西堂智藏禪師(嗣馬祖)僧問有問有荅¶
即且置無問無荅時如何師曰怕爛却那百¶
丈曰從來疑著老兄僧問丈曰請和尚道丈¶
曰一合相不可得後有僧問長慶慶云相逢¶
𥁞道休官去林下何曾見一人。」
【
頌曰。
#+BEGIN_VERSE
「　終日¶論文不記年禪心淡泊契幽玄白雲繚繞青
<pb:KR6q0244_C_006-0682b>¶山在一法無私萬古傳(大溈智)」
#+END_VERSE
】¶

「越山大珠慧海禪師(嗣馬祖)因僧問如何是¶
佛師曰清淡對面非佛而誰眾皆茫然法眼¶
曰是即沒交涉。」
【
頌曰。
#+BEGIN_VERSE
「　偃蹇蒼髯十萬本參¶差翠玉數千竿風敲月戶三秋冷雨打茅堂¶六月寒(石溪月)」
#+END_VERSE
】
「大珠示眾曰身口意清淨是¶
名佛出世身口意不淨是名佛滅度。」
【
頌曰。¶

#+BEGIN_VERSE
「　一[跍-十+水][跍-十+水]翻四大海一摑摑倒湏[弓*(乞-乙+小)]山撒手到¶家人不識鵲噪鴉鳴栢𣗳間(黃龍南)」
#+END_VERSE
】
「大珠問¶
座主蘊何經論曰講金剛經師曰若言如來¶
有所說則為謗佛若言不是佛說又是謗經¶
除此之外試與老僧說看主無對。」
【
頌曰。
#+BEGIN_VERSE
「　百¶非四句都拈了敢問云何會此經却是虛空¶能講得熾然常說有誰𦗟(本覺一)」
#+END_VERSE
】¶

「洪州百丈山惟政禪師(嗣馬祖)師問南泉諸¶
方善知識還有不說似人底法也無曰有師¶
曰作麼生曰不是心不是佛不是物師曰恁¶
麼則說似人了也曰某甲即恁麼和尚作麼¶
生師曰我又不是善知識爭知有說不說底¶
法曰某甲不會請和尚說師曰我太煞與汝¶
說了也。」
【
頌曰。
#+BEGIN_VERSE
「　祖佛從來不為人衲僧今古¶競頭走明鏡當臺列象殊一一面南看北斗¶斗柄垂無處討拈得鼻孔失却口(雪竇顯)」
#+END_VERSE

#+BEGIN_VERSE
「　涅¶槃老子順風吹囉哩哩囉爭得知隔嶺幾多
<pb:KR6q0244_C_006-0682c>¶人錯𦗟一時喚作鷓鴣詞(白雲端)」
#+END_VERSE

#+BEGIN_VERSE
「　不會誰不¶會相逢且喫茶不尋雲水路爭得到僧家(長¶靈卓)」
#+END_VERSE

#+BEGIN_VERSE
「　誰謂宗師有妙旨切切為人湏到底手¶按瑤琴徹曉彈其來不入聾人耳(佛鑑懃)」
#+END_VERSE

#+BEGIN_VERSE
「　倒¶腹傾膓說向君不知何故尚沈吟而今便好¶猛提取付與世間無事人(徑山杲)」
#+END_VERSE

#+BEGIN_VERSE
「　百丈南泉¶論古今龍生龍子老婆心若人要識二禪老¶綉出鴛鴦湏是針(慈受深)」
#+END_VERSE

#+BEGIN_VERSE
「　鸞膠續断弦猊血¶化驢乳從來不為人今古㕘佛祖箭既離絃¶無返回將欲奪之必固與語時默默時語人¶從陳州來却往許州去(圓悟勤)」
#+END_VERSE
】
「百丈政示眾¶
曰汝等為我開田我為汝說大[羌-儿+(禾*戈)]普請開田¶
了眾請和尚說大義師展兩手示之。」
【
頌曰。¶

#+BEGIN_VERSE
「　常憐百丈觧開田令古行人手裏傳誰道舌¶頭曾不動五音六律太周旋(白雲端)」
#+END_VERSE

#+BEGIN_VERSE
「　大[羌-儿+(禾*戈)]由¶來不可陳休於言下覓踈親而令欲識大雄¶老金毛生得玉麒麟(佛迹昱)」
#+END_VERSE

#+BEGIN_VERSE
「　開口說大[羌-儿+(禾*戈)]後¶人莫容易百丈緫持門淡而還有味(龍門遠)」
#+END_VERSE
¶

#+BEGIN_VERSE
「　百丈開田說大義理事圓融無不[佫-口+用]梵音清¶徹十方聞草𣗳鋤鍬皆聳起末後雙拳再展¶開拖泥帶水為癡獃船流到岸五千里刻舟¶求劒徒悠哉(佛[怡-台+主]泰)」
#+END_VERSE

#+BEGIN_VERSE
「　展開兩手當時說大義¶流通滿世間莫謂入荒田不揀而今到處草¶漫漫(牧菴忠)」
#+END_VERSE

#+BEGIN_VERSE
「　大[羌-儿+(禾*戈)]開田創祖基分明書契示
<pb:KR6q0244_C_006-0683a>¶傳持兒孫不肯遺先業乞食年年役路歧([悚*頁]¶菴需)」
#+END_VERSE

#+BEGIN_VERSE
「　普請開田力巳齊紛紛帶水又拖泥展¶開兩手人休問昨夜三更月落西(此菴淨)」
#+END_VERSE

#+BEGIN_VERSE
「　百¶丈說大義全然沒巴鼻通身是水泥溺死在¶平地(無際𣲖)」
#+END_VERSE
】
「洪州泐潭法會禪師(嗣馬¶
祖)問馬祖如何是西來祖師意祖曰低聲近¶
前來師近前祖打一摑曰六耳不同謀來日¶
來師至來日猶入法堂曰請和尚道祖曰且¶
去待老漢上堂時出來與汝證明師乃悟曰¶
謝大眾證明繞法堂一匝便去。」
【
頌曰。
#+BEGIN_VERSE
「　鷄聲¶茅店月華明客夢沈迷尚未醒開得眼來天¶大曉髼頭垢面便奔程(絕象鑒)」
#+END_VERSE

#+BEGIN_VERSE
「　十八佳人嫁¶未酬每憑媒妁善搜求一從嫁却潘郎後便¶觧人前不識羞(竹菴簡)」
#+END_VERSE
】
「池州杉山智堅禪¶
師(嗣馬祖)與歸宗南泉路次逢虎各從邊過¶
了泉問歸宗適來見虎似个甚麼宗曰似个¶
猫兒復問師師曰似个狗子師却問泉泉曰¶
似个大䖝大溈智曰三个老漢聚頭𥧌語若¶
要徹一時㕘取這大䖝始得復。」
【
頌曰。
#+BEGIN_VERSE
「　一虎¶三人見不同高低各自立宗風為伊途路不¶得力空過浮生一夢中」
#+END_VERSE

#+BEGIN_VERSE
「　一物兩名也大奇¶三人那个可為師頂門未具金剛眼透出縱¶橫孰辨伊(開先瑛)」
#+END_VERSE

#+BEGIN_VERSE
「　五五二十五大䖝元是虎¶狗子與猫兒豈可同時語夜閉門早開戶湏
<pb:KR6q0244_C_006-0683b>¶信利牙爪可怖家家門首透長安𥁞是舉子¶朝天路(佛鑒懃)」
#+END_VERSE
】
「撫州石鞏山慧藏禪師¶
(嗣馬祖)初為獵人射鹿因遇馬祖令自射無¶
下手處省悟投出家既得法住山後常張弓¶
架箭凡見僧來便曰看箭一日三平到師曰¶
看箭平乃披襟當之曰此是殺人箭活人箭¶
又作麼生師彈弓絃三下平乃禮拜師曰三¶
十年張弓架箭只射得半个聖人遂拗折弓¶
箭平後到大顛處舉前話顛曰既是活人箭¶
為什麼向弓絃上辨平無對遂再㕘既悟為¶
顛之嗣。」
【
頌曰。
#+BEGIN_VERSE
「　張弓架箭喚君回不省宗師¶特意來个个𥁞隨迷醉走句中認影影難開¶三平猶未全提得霹靂雷聲遍九垓(汾陽昭)」
#+END_VERSE
¶

#+BEGIN_VERSE
「　三十年來事一弓一弓弓擬定寰中寧知半¶聖雖投欵納[辟/王]牽羊信不通(正覺逸)」
#+END_VERSE

#+BEGIN_VERSE
「　架箭張¶弓用得深平生猶喜中紅心後來半个人雖¶得猛火方成百鍊金(佛印元)」
#+END_VERSE

#+BEGIN_VERSE
「　張弓架箭豈徒¶然中的雖多命不全半聖投機無別意功高¶何必畫凌烟(佛慧泉)」
#+END_VERSE

#+BEGIN_VERSE
「　張弓架箭三十年射得¶三平半不全爭似萬人齊指處斜陽一鴈落¶秋天(佛國白)」
#+END_VERSE

#+BEGIN_VERSE
「　三十年來握箭弓三平纔到擘¶開胷半个聖人今日得大顛絃外幾時逢(崇¶勝珙)」
#+END_VERSE

#+BEGIN_VERSE
「　古有石鞏師架弓箭而坐如斯三十年¶知音無一个三平中的去父子相投和子細
<pb:KR6q0244_C_006-0683c>¶返思量元伊是箭垜(法燈欽)」
#+END_VERSE

#+BEGIN_VERSE
「　解擘當胷箭因¶何只半人為從途路曉所以不全身(灌州靈¶岩安)」
#+END_VERSE

#+BEGIN_VERSE
「　認得斑斑急上弦吼風一鏃去驚天近¶前子細來觀覷誰把藍田石射穿(心聞賁)」
#+END_VERSE

#+BEGIN_VERSE
「　張¶弓架箭幾何年接得三平機不全若使當時¶能羿射免教落莭向弓弦(水菴一)」
#+END_VERSE
】¶

「朗州中邑和尚(嗣馬祖)每見僧拍手鼓唇曰¶
嗚㖿嗚㖿仰山到㕘從東過西立師曰子甚¶
處學得此三昧山曰從曹溪脫印學來師曰¶
如是如是山却問和尚甚處得此三昧師曰¶
吾從章敬處得來。」
【
頌曰。
#+BEGIN_VERSE
「　鼓唇拍手口嗚㖿¶直引來人辨正邪千萬往來都不薦仰山纔¶見便同家(汾陽昭)」
#+END_VERSE

#+BEGIN_VERSE
「　曹溪脫印傳來錯章敬師¶承受處麄將謂胡[髟/(泳-永+頁)]天下赤元來更有赤[髟/(泳-永+頁)]¶胡(正覺逸)」
#+END_VERSE

#+BEGIN_VERSE
「　仰山善問中邑善應覆去翻來拍¶拍是令(慈受深)」
#+END_VERSE
】
「中邑因仰山問如何得見性¶
去師曰譬如一室有六窓內有一獼猴外有¶
獼猴從東邊喚狌狌獼猴即應如是六窓俱¶
喚俱應山作禮曰適來蒙和尚譬喻無不了¶
知更有一事只如內獼猴瞌睡外獼猴欲相¶
見時如何師下繩床捉山手作舞曰徃徃我¶
與汝相見了也。」
【
頌曰。
#+BEGIN_VERSE
「　六窓一一喚獼猴睡¶者如何解應酬只與加鞭令省悟當時中邑¶謾悠悠(本覺一)」
#+END_VERSE

#+BEGIN_VERSE
「　凍眠雪屋夜摧頹窈窕籬門
<pb:KR6q0244_C_006-0684a>¶夜不開寒槁園林看變態春風吹起律筒灰¶(天童覺)」
#+END_VERSE

#+BEGIN_VERSE
「　人人有个老獼猴暮四朝三卒未休¶喚著便能知落處八花磚上輥金毬(慈受深)」
#+END_VERSE
¶

#+BEGIN_VERSE
「　一室虛涵對六窓獼猴留在更無雙忘懷絕¶慮獼猴死一國安寧六國降(南堂興)」
#+END_VERSE

#+BEGIN_VERSE
「　一室蕭¶然六窓廓尓中邑仰山自作自起拈弄一个¶猢猻作出千般舉止浣盆浣盆栽識得󲊛(皖¶山凝)」
#+END_VERSE
】
「洪州泐潭常與禪師(嗣馬祖)因南¶
泉來見師面壁而坐泉撫師背師曰阿誰曰¶
普願師曰如何曰也尋常師曰汝何多事。」
【
頌¶
曰。
#+BEGIN_VERSE
「　面壁堆危引客過問誰那更問如何道¶尋常巳成多事檢點儂家事更多(西岩惠)」
#+END_VERSE
】¶

「汾州大達無業國師(嗣馬祖)僧問如何是佛¶
師曰莫妄想。」
【
頌曰。
#+BEGIN_VERSE
「　王令威嚴誰敢擬纖毫¶纔動鐵輪隨時人只見錐頭利幾人能見利¶頭錐([悚*頁]菴需)」
#+END_VERSE
】
「信州鵞湖大[羌-儿+(禾*戈)]禪師(嗣馬¶
祖)因唐憲宗詔入內論議法師問如何是禪¶
師以手點空法師無對帝曰法師講無窮經¶
論秪這一點尚不奈何師却舉順宗問尸利¶
禪師大地眾生如何得見性成佛利曰佛性¶
如水中月可見不可取師謂帝曰佛性非見¶
必見水中月如何攫取帝乃問如何是佛性¶
師曰不離陛下所問帝默契。」
【
頌曰。
#+BEGIN_VERSE
「　因地而¶倒因地起離地求起無是理不離所問語雖
<pb:KR6q0244_C_006-0684b>¶親認著依前還不是(枯禪鏡)」
#+END_VERSE

#+BEGIN_VERSE
「　說理談真面紫¶宸鵞湖大[羌-儿+(禾*戈)]枉勞神由來佛性難名邈爭似¶君王默契親(天目禮)」
#+END_VERSE

#+BEGIN_VERSE
「　空中一點是个什麼直¶饒講無限經論其奈不識者行貨雖然價重¶湏彌也被君王識破(尼閑林英)」
#+END_VERSE
】¶

「潭州三角山緫印禪師(嗣馬祖)示眾曰若論¶
此事貶上眉毛早巳蹉過也麻谷便問貶上¶
眉毛即不問如何是此事師曰蹉過也谷乃¶
掀倒禪床師便打長慶代云悄然。」
【
頌曰。
#+BEGIN_VERSE
「　正¶令威嚴断不容星移斗轉覓無蹤將軍勒起¶當頭馬殺氣紛紛袞黑風(獃堂定)」
#+END_VERSE
】
「三角示眾¶
曰凡說法湏用應時應莭時有僧問四黃四¶
赤時如何師曰三月杖頭挑曰為什麼滿肚¶
皮貯氣師曰爭奈一條繩何曰如何得出氣¶
去師曰直待皮穿。」
【
頌曰。
#+BEGIN_VERSE
「　平地安身未肯休¶花陰柳𨒬逐時流放教滿肚無閒氣始信渠¶儂得自由(慈受深)」
#+END_VERSE
】
「三角因僧問如何是三寶¶
師曰未豆粟曰意旨如何師曰大眾歡喜奉¶
行。」
【
頌曰。
#+BEGIN_VERSE
「　三角對酬禾豆粟龍宮海藏難收¶錄空門曾問踈山僧便道如今粥飯足(大洪¶遂)」
#+END_VERSE
】
「池州魯祖山寶雲禪師(嗣馬祖)師尋¶
常見僧來便面壁南泉聞曰我尋常向師僧¶
道向佛未出世時會取尚不得一个半个他¶
恁麼驢年去。」
【
頌曰。
#+BEGIN_VERSE
「　人來面壁坐顒顒不話
<pb:KR6q0244_C_006-0684c>¶多端說異同親切不教心外覓免將明暗謼¶盲聾秋霜博地生寒暑魯祖垂慈不用功(汾¶陽昭)」
#+END_VERSE

#+BEGIN_VERSE
「　老倒禪門傳魯祖見僧面壁親垂[(厂@巳)*頁]个¶中若是丈夫兒剔起眉毛便回去(佛印元)」
#+END_VERSE

#+BEGIN_VERSE
「　魯¶祖三昧最省力才見僧來便面壁若是同心¶達道者不在揚眉便相悉(梁山冀)」
#+END_VERSE

#+BEGIN_VERSE
「　祖師面壁¶播諸方無限禪人謾度量無事晚來江上立¶數株寒栢倚斜陽(琅琊覺)」
#+END_VERSE

#+BEGIN_VERSE
「　坐断千山與萬山¶勸人除却是非難池陽近日無消息果中當¶年不自觀(翠岩真)」
#+END_VERSE

#+BEGIN_VERSE
「　面壁咸言上上機衲僧到¶此擬何之直饒截断千江水也落宗門第二¶槌(海印信)」
#+END_VERSE

#+BEGIN_VERSE
「　魯祖孤風振四維僧來面壁少人¶知南泉提起驢年事且道如今是甚時(白雲¶端)」
#+END_VERSE

#+BEGIN_VERSE
「　魯祖當年不用功逢僧面壁顯家風若遇¶上乘同道者(請續此一句黃龍新)堪笑池陽¶老古錐僧來靣壁擬何為大都端正人男女¶清淨不勞紅粉施(草堂清)」
#+END_VERSE

#+BEGIN_VERSE
「　雖然不是作家好¶惡他家自識喫拳還似打人面赤不如語直¶(黃龍震)」
#+END_VERSE

#+BEGIN_VERSE
「　魯祖山前古路通熈微一逕沒西東¶杜䳌聲裏春光老零落桃花藉地紅(普融平)」
#+END_VERSE
¶

#+BEGIN_VERSE
「　無絃不彈有曲誰聽匏土革木宮商自正寥¶寥千古少林人也道九年傳此令(佛心才)」
#+END_VERSE

#+BEGIN_VERSE
「　池¶陽何處得捫摸後代商量涉異途古人剛地¶成多事試問如今會也無(龍門遠)」
#+END_VERSE

#+BEGIN_VERSE
「　虎徑龍泉
<pb:KR6q0244_C_006-0685a>¶遶行岩鳳棲霜倚鶴和杉誰人會得宗師意¶紐轉乾坤好不㕘(剋符道者)」
#+END_VERSE

#+BEGIN_VERSE
「　魯祖見僧面壁¶此理何妨徑直時人更莫斟量秪者不勞心¶力中間或聞一類強言正是相為非唯謗他¶古人亦乃困於上智會得祖師現前不會也¶難迯避(永明壽)」
#+END_VERSE

#+BEGIN_VERSE
「　南泉黑豆未生時喃喃終至¶洩天機休向未生前曉悟日出東方月落西¶(藥山昱)」
#+END_VERSE

#+BEGIN_VERSE
「　池陽面壁許誰知萬古孤峯對落暉¶纔見攢眉便回去早知不是丈夫兒([悚*頁]菴需)」
#+END_VERSE
¶

#+BEGIN_VERSE
「　魯祖逢人面壁老大慵[悚*頁]追隨後之㕘徒罔¶測一向打瓦鑽龜(水菴一)」
#+END_VERSE

#+BEGIN_VERSE
「　葉落江頭一望長¶幾莖喬木倚斜陽曾經巴峽猿啼處鐵作心¶肝也断腸(簡堂機)」
#+END_VERSE

#+BEGIN_VERSE
「　背前靣後揚家醜揭地洪¶音師子吼分付仙陀知不知法身午夜藏北¶斗(足菴鑒)」
#+END_VERSE

#+BEGIN_VERSE
「　家財喪盡沒絲毫秪个一身猶恨¶多却向池陽最深處殺人空手不持刀(石菴¶)」
#+END_VERSE

#+BEGIN_VERSE
「　無目仙人揣骨頭暗中摸索認王侯價高¶畢竟無人買冷却构欄懡㦬休(雪菴瑾)」
#+END_VERSE

#+BEGIN_VERSE
「　日暖¶佳人剌綉遲紫荊枝上囀黃鸝欲知無限傷¶春意盡在停針不語時(南叟茂)」
#+END_VERSE

#+BEGIN_VERSE
「　人來面壁成¶何事爭淂心開見本源空刼巳前諸佛子話¶頭不舉自然圓(橫川珙)」
#+END_VERSE
】
「魯祖因僧問如何是¶
不言言師曰汝口在甚麼處曰某甲無口師¶
曰將甚麼喫飯僧無語。」
【
頌曰。
#+BEGIN_VERSE
「　得因失有是
<pb:KR6q0244_C_006-0685b>¶在非邊根源未断枝𣲖相連不言言口何在¶轉得身來難下載一帆風過洞[庭-壬+手]湖對靣湏¶知巳違背(月堂)」
#+END_VERSE
】
「唐州紫玉山道通禪¶
師(嗣馬祖)因于頔相公問佛法至理乞師一¶
言師曰若問湏去情謂公曰便請師曰但問¶
將來曰如何是佛師召于頔公應諾師曰更¶
莫別求。」
【
頌曰。
#+BEGIN_VERSE
「　如何是佛更莫別求相隨來¶也四大部洲(月林觀)」
#+END_VERSE
】
「紫玉因于公一日問如¶
何是黑風吹其船舫漂墮羅剎鬼國師曰于¶
頔客作漢問恁麼事作麼于失色師指曰這¶
个便是黑風漂墮羅剎鬼國于作禮而謝。」
【
頌¶
曰。
#+BEGIN_VERSE
「　就身打刼壯吾曹喚得賢侯智眼高忿¶色不知何處去珠回玉轉透雲袍(南岩勝)」
#+END_VERSE
】¶

「五臺山隱峯禪師(嗣馬祖)一日辝祖祖曰甚¶
處去師曰石頭去曰石頭路滑師曰竿木隨¶
身逢塲作戲便去纔到石頭遂繞禪床一匝¶
振錫一下問是何宗旨頭曰蒼天蒼天師無¶
語回舉以馬祖祖曰汝更去見他道蒼天蒼¶
天便噓兩聲師又去一依前問頭乃噓兩聲¶
師又無語歸舉似馬祖祖曰向汝道石頭路¶
滑。」
【
頌曰。
#+BEGIN_VERSE
「　石頭路險人難到到者方知滑似¶苔兩度三回雖蹋倒滿身泥水又歸來(虛堂¶愚)」
#+END_VERSE

#+BEGIN_VERSE
「　唱徹黃金縷重吹紫玉簫倚樓人不見風¶過𣗳頭搖」
#+END_VERSE
】
「隱峯因南泉把淨瓶與師曰
<pb:KR6q0244_C_006-0685c>¶
淨瓶是境󲊛不得動著境與我將水來師將¶
淨瓶傾水於泉面前休去。」
【
頌曰。
#+BEGIN_VERSE
「　南泉特地¶指瓶隱峯便來瀉水兩人自不識羞掘地深¶埋自巳(照堂一)」
#+END_VERSE

#+BEGIN_VERSE
「　南泉不指淨瓶隱峯何曾瀉¶水從教打瓦鑽龜佛法不在這裏(鼓山珪)」
#+END_VERSE

#+BEGIN_VERSE
「　眼¶中無翳休挑刮鏡上無塵不用磨信脚出門¶行大路橫擔拄杖唱山歌(徑山杲)」
#+END_VERSE
】¶

「磁州馬頭峯神藏禪師(嗣馬祖)上堂謂眾曰¶
知而無知不是無知而說無知。」
【
頌曰。
#+BEGIN_VERSE
「　從頭¶數到一二三倒數却成三二一直饒善會大¶衍筭搯指巡文數不出(中菴空)」
#+END_VERSE
】¶

「潭州華林善覺禪師(嗣馬祖)裴相國訪師問¶
曰師還有侍者否師曰有只是不可見客曰¶
何妨師乃喚曰大空小空惟二虎自菴後出¶
裴見之驚悚師語二虎有客且去二虎於是¶
哮吼而去曰師作何行業感得如斯師提起¶
數珠曰會麼曰不會師曰老僧常念觀世音。」¶

【頌曰。
#+BEGIN_VERSE
「　常念觀音力伏猛獸道眼通明萬緣¶何有良哉大士時時垂手念茲在茲安樂長¶壽(龍門遠)」
#+END_VERSE

#+BEGIN_VERSE
「　新羅渤海竺乾此土月白風清三¶界獨步對境無心馴菴有虎忽然提起數珠¶時誰識當陽苐一機奇奇敵勝還他師子兒¶(南堂)」
#+END_VERSE
】
「烏臼和尚(嗣馬祖)因玄紹二上¶
座㕘師乃問二禪客發足甚處玄曰江西師
<pb:KR6q0244_C_006-0686a>¶
便打曰久知和尚有此機要師曰汝既不會¶
後面个師僧秪對看紹擬近前師便打曰信¶
知同坑無異土㕘堂去。」
【
頌曰。
#+BEGIN_VERSE
「　烏臼分明捧¶有眼這僧直是眼無筋假饒打著百千个切¶莫將伊掛齒唇(照堂一)」
#+END_VERSE

#+BEGIN_VERSE
「　赤身挨白刃死中還¶得活一箭自迷踪萬車齊喪轍(鼓山珪)」
#+END_VERSE

#+BEGIN_VERSE
「　烈焰¶不容蚊蜹泊大海那堪宿死屍任是三頭并¶六臂望風無不竪降旗(徑山杲)」
#+END_VERSE

#+BEGIN_VERSE
「　鏌鎁在握當¶堂坐擬欲衝前便喪軀縱使機鋒如電拂到¶頭未免病棲蘆([悚*頁]菴需)」
#+END_VERSE
】
「烏臼問僧近離甚處¶
曰定州師曰定州法道何似這裏曰不別師¶
曰若不別更轉彼中去便打僧曰棒頭有眼¶
不得草草打人師曰今日打著一个也又打¶
三下僧便出去師曰屈棒元來有人喫在曰¶
爭奈杓柄在和尚手裏師曰汝若要山僧回¶
與汝僧近前奪棒打師三下師曰屈棒屈棒¶
曰有人喫在師曰草草打著个漢僧禮拜師¶
曰却與麼去也僧大笑而坐師曰消得恁麼¶
消得恁麼。」
【
頌曰。
#+BEGIN_VERSE
「　呼即易遣即難互換機鋒¶子細看刼石固來猶可壞滄溟深處立湏乾¶烏臼老烏臼老幾何般與他杓柄太無端(雪¶竇顯)」
#+END_VERSE

#+BEGIN_VERSE
「　相見不虛圖分明付與渠汝醉我扶起¶我倒汝相扶交互為賔主相將入帝都高歌¶大笑九衢裏天上人間我唯尓(佛性泰)」
#+END_VERSE
】
<pb:KR6q0244_C_006-0686b>¶

「石臼和尚初㕘馬祖祖問甚處來師曰烏臼¶
來曰烏臼近日有何言句師曰幾人於此茫¶
然在曰茫然且置悄然一句作麼生師乃近¶
前三步曰我有七棒寄打烏臼󲊛還甘否師¶
曰和尚先喫某甲後甘却回烏臼。」
【
頌曰。
#+BEGIN_VERSE
「　石¶臼發脚太遲馬祖開口太早十字街頭要錢¶湏是打他栲栳(月堂昌)」
#+END_VERSE
】
「石臼因僧問如何是¶
地藏手中珠師曰󲊛手中還有麼曰不會師¶
曰莫謾大眾復頌曰不識自家寶隨他認外¶
塵日中逃影質鏡裏失頭人。」
【
頌曰。
#+BEGIN_VERSE
「　貪觀天¶上月失却手中橈石臼山下路歸計轉迢遙¶覿靣光輝日拍手笑吾曹且道笑他个什麼¶為人不得力(佛燈珣)」
#+END_VERSE

#+BEGIN_VERSE
「　喪𥁞自家寶何湏問外¶塵萬緣俱照破方見本來人(塗毒䇿)」
#+END_VERSE
】¶

「本溪和尚(嗣馬祖)一日坐次龐居士至師纔¶
顧視公以柱杖畫一圓相師近前[跍-十+水]却士曰¶
與麼不與麼師亦劃一圓相士亦近前[跍-十+水]却¶
師曰與麼不與麼士拋下柱杖而立師曰來¶
時有杖去時無杖曰幸自圓成徒勞側目師¶
撫掌曰奇哉奇哉一無所得士拈杖便行師¶
曰看路看路。」
【
頌曰。
#+BEGIN_VERSE
「　甎子來瓦子擲拳頭來¶脚尖趯子細點撿一場狼籍先賢為榜樣今¶人為法則莫學相似禪青天轟霹靂个中若¶是惺惺漢餿飯殘羹誰肯喫咄(大圓智)」
#+END_VERSE

#+BEGIN_VERSE
「　起模
<pb:KR6q0244_C_006-0686c>¶畫樣弄精䰟拂迹除蹤更見人行到水窮山¶𥁞處滿天雲散月華明(瞎堂遠)」
#+END_VERSE

#+BEGIN_VERSE
「　十九條平路¶終無一局同欲分先後手側目辨來踪(正覺¶顯)」
#+END_VERSE

#+BEGIN_VERSE
「　各呈見解互逞機鋒石火莫及電光罔通¶拋下柱杖而立不同草草拈起柱杖便行亦¶豈匆匆者裏著得隻眼許󲊛親見龐公(石溪¶月)」
#+END_VERSE
】
「本溪因龐公問丹霞打侍者意旨如何師¶
曰老老大大見人長短曰為我與師同㕘所¶
以借問師曰若恁麼從頭舉來共󲊛商量曰¶
老老大大不可共󲊛說人是非師曰念公看¶
老曰罪過罪過。」
【
頌曰。
#+BEGIN_VERSE
「　一對鐵槌如綿團一¶雙烏鴉如白鶴忽然狹路相逢不免將錯就¶錯(佛鑑懃)」
#+END_VERSE
】
「亮座主(見馬祖)講經論因㕘¶
馬祖祖問見說座主大講得經論是否師曰¶
不敢曰將甚麼講師曰將心講曰心如工伎¶
兒意如和伎者爭解講得師抗聲曰心既講¶
不得虛空莫講得麼曰却是虛空講得師不¶
肯便去將下階祖召曰座主師回首祖曰是¶
甚麼師豁然大悟便禮拜曰這鈍根阿師禮¶
拜作麼師曰某甲所講經論將謂無人及得¶
今日被大師一問平生功業一時冰釋禮謝¶
而退乃隱於洪州西山更無消息。」
【
頌曰。
#+BEGIN_VERSE
「　幾¶年錯謂將心講誰信虛空講似流驀喚回頭¶方瞥地西山一去絕蹤由(本覺一)」
#+END_VERSE

#+BEGIN_VERSE
「　馬師瞎却
<pb:KR6q0244_C_006-0687a>¶亮師眼一入西山更不返我有三十二藤條¶寄與山中這檐板(東山空)」
#+END_VERSE

#+BEGIN_VERSE
「　昨夜月初明柴門¶猶未閉猫兒捉老鼠引得狗兒吠([悚*頁]菴樞)」
#+END_VERSE

#+BEGIN_VERSE
「　却¶是虛空解講經驢鳴犬吠一般聲郡樓昨夜¶鼕鼕鼓不是知音不解𦗟(白楊順)」
#+END_VERSE

#+BEGIN_VERSE
「　弓絃難結¶鴛鴦紐御道那栽栗𣗥蓬堪笑香嚴饒舌老¶今年猶勝去年窮(正堂辯)」
#+END_VERSE

#+BEGIN_VERSE
「　却是虛空講得經¶雨花狼藉曉風清賺人深入西山後多少闍¶𥟖又錯聽(閑極雲)」
#+END_VERSE
】
「鎮州金牛和尚(嗣馬¶
祖)每日自作飯供養眾僧至齋時舁飯桶到¶
僧堂前作舞呵呵大笑曰菩薩子喫飯來。」
【
頌¶
曰。
#+BEGIN_VERSE
「　白雲影裏笑呵呵兩手持來付與他若¶是金毛師子子三千里外見譊訛(雪竇顯)」
#+END_VERSE

#+BEGIN_VERSE
「　拳¶中十指展縮自由菩薩喫飯莫笑金牛有意¶氣時添意氣不風流處也風流(地藏恩)」
#+END_VERSE

#+BEGIN_VERSE
「　金牛¶作舞也奇哉撫掌相招喫飯來若謂因齋成¶慶讚都盧笑殺老黃梅(佛國白)」
#+END_VERSE

#+BEGIN_VERSE
「　菩薩子喫飯¶來一喚令人眼豁開却憶上方曾打鼓親持¶鐵鉢詣天台(長靈卓)」
#+END_VERSE

#+BEGIN_VERSE
「　長連床上狐屎尿三聖¶堂前狗吠春跳出金牛窠窟子月明照見夜¶行人(佛眼遠)」
#+END_VERSE

#+BEGIN_VERSE
「　襴衫席[幌-光+月]積塵埃柳巷花衢去¶復來拈得舊時氊拍板逢人偏愛舞三臺(佛¶心才)」
#+END_VERSE

#+BEGIN_VERSE
「　絲來線去分明過與若不相諳如何驗¶取因齋慶讚和泥土蹈襲只言呈作舞野狐
<pb:KR6q0244_C_006-0687b>¶精七星利劒血長鯨(圓悟勤)」
#+END_VERSE

#+BEGIN_VERSE
「　堂前事事巳辦¶只欠開口喫飯一飽能忘百飢說甚因齋慶¶讚識得當靣主人翁眉毛决定遮雙眼(佛鑑¶懃)」
#+END_VERSE

#+BEGIN_VERSE
「　鐘鼓聲聲巳喚齋堂前作舞老公家雖然¶一鉢充飢困不覺牙生滿口沙([悚*頁]菴樞)」
#+END_VERSE

#+BEGIN_VERSE
「　鴆鳥¶落溪魚鼈死毒龍行徑草菜枯坐中若有江¶南客休向人前唱鷓鴣(簡堂機)」
#+END_VERSE

#+BEGIN_VERSE
「　作舞金牛錯¶用心喚人喫飯笑忻忻黃金自有黃金價何¶必和沙賣與人(天目禮)」
#+END_VERSE
】
「崧山和尚(嗣馬¶
祖)因與龐居士喫茶士舉橐子曰人人𥁞有¶
分為什麼道不得師曰秪為人人𥁞有所以¶
道不得曰阿兄為甚麼却道得師曰不可無¶
言也曰灼然灼然師便喫茶七曰阿兄喫茶¶
為甚麼不揖客師曰誰曰龐公師曰何須更¶
揖後丹霞聞乃曰若不是崧山幾被个老翁¶
惑乱一上士聞之乃令人傳語霞曰何不會¶
取未舉橐子時。」
【
頌曰。
#+BEGIN_VERSE
「　未舉橐子巳前衲僧¶難為下觜識得這个靈苗不向黃泉作鬼不¶作鬼何准擬一拳拳倒黃鶴樓一踢踢翻大¶海水(南堂興)」
#+END_VERSE

#+BEGIN_VERSE
「　七椀清風生兩腋一回舉著便¶惺惺相逢不用輕相揖湏要當頭道姓名(正¶覺顯)」
#+END_VERSE
】
「崧山與龐公見眾僧擇菜次師曰黃葉¶
即去青葉即留士曰不落青黃又作麼生師¶
曰道取好曰互為賓主也大難師曰却來此
<pb:KR6q0244_C_006-0687c>¶
間強作主宰曰誰不與麼師曰是曰不落青¶
黃就中難道師笑曰也解與麼道士[玝-十+小]重大¶
眾師曰大眾放󲊛落機處。」
【
頌曰。
#+BEGIN_VERSE
「　蹉過處甚¶分明無耳僧人子細𦗟但得白雲消散𥁞夕¶陽斜照數峯青(佛鑑懃)」
#+END_VERSE

#+BEGIN_VERSE
「　不落青黃道取好互¶為賓主也大難[玝-十+小]重眾僧便下去後回相見¶作何顏(大圓智)」
#+END_VERSE

#+BEGIN_VERSE
「　膠投漆水和乳一卷一舒全¶賓全主誰言不落青黃就中要人道取誰道¶取分付鑊湯熟蒸爛煮(佛[怡-台+主]泰)」
#+END_VERSE
】¶

「則川和尚(嗣馬祖)因龐居士相看次師曰還¶
記得見否頭時道理否曰猶得阿師重舉在¶
師曰情知久㕘事慢曰阿師老耄不啻龐公¶
師曰二彼同時又爭幾許曰龐公鮮徤且勝¶
阿師師曰不是勝我秖欠汝个幞頭士拈下¶
幞頭曰恰與師相似師大笑而巳。」
【
頌曰。
#+BEGIN_VERSE
「　初¶見石頭久㕘事慢阿師老耄龐公鮮徤一頂¶幞頭機鋒互換大笑呵呵風和日暖(正覺顯)」
#+END_VERSE
】¶

「則川與龐居士摘茶次士問曰法界不容身¶
師還見我否師曰不是老僧洎荅公話曰有¶
問有荅盖是尋常師乃摘茶不𦗟士曰莫恠¶
適來容易借問師亦不顧士喝曰這無禮儀¶
老漢待我一一舉向明眼人師乃拋却茶籃¶
便歸方丈。」
【
頌曰。
#+BEGIN_VERSE
「　相逢相識謾相邀碧水溪¶深隔断橋無限說辞殊不𦗟急扄門戶更徒
<pb:KR6q0244_C_006-0688a>¶勞(保寧勇)」
#+END_VERSE

#+BEGIN_VERSE
「　二老機関誰共委幞頭捋下髮髼¶鬆山深不記來時路彷彿猿啼碧澗中([悚*頁]菴¶樞)」
#+END_VERSE

#+BEGIN_VERSE
「　二八佳人巧畫眉穿簾入戶意如癡空勞¶笑語相調戲白髮山翁肯采伊(寶葉源)」
#+END_VERSE
】
「則川¶
一日在方丈內坐居士來見乃曰只知端居¶
丈室不覺僧到㕘時師垂下一足士便出行¶
三兩步却回師乃[(冰-水+〡)*ㄆ]足士曰可謂自由自在¶
師曰我是主士曰阿師只知有主不知有客¶
師喚侍者點茶士作舞而出南堂興拈云好¶
則川亦好龐公看他兩作家恁麼相見如二¶
龍玩寶兩無相傷所謂入林不動草入水不¶
動波到這裏方知有自由自在分且道是什¶
麼得恁麼靈驗(良久)復。」
【
頌曰。
#+BEGIN_VERSE
「　衲子懷中寶¶文星袖裏珠夫子步亦步夫子趨亦趨　又¶則川善唱居士能舞雲既從龍風亦從虎師¶子頻呻象王回顧北斗藏身月宮趂兔[跍-十+水]破¶草鞋不移寸步　樂行不如苦住富客不如¶貧王趍前退後說來端舞袖高歌却回去(正¶覺顯)」
#+END_VERSE
】
「忻州打地和尚(嗣馬祖)自江西領¶
旨常晦其名凡學者致問唯以棒打地示之¶
時謂之打地和尚一日被僧藏却棒然後致¶
問師但張其口僧問門人曰秖如和尚每日¶
有人問便打地意旨如何門人即於竈內取¶
柴一片擲在釜中。」
【
頌曰。
#+BEGIN_VERSE
「　請問吾師皆打地
<pb:KR6q0244_C_006-0688b>¶問處雖殊理不殊古人總在斯門入早是慈¶悲曲為渠(般若柔)」
#+END_VERSE

#+BEGIN_VERSE
「　紫府山前真正事柱杖常¶擎在手中南北問津無限眾唯將打地報盲¶聾(汾陽昭)」
#+END_VERSE

#+BEGIN_VERSE
「　棒棒打着地始信無虛棄秪見鑿¶頭方失却錐頭利(慈受深)」
#+END_VERSE

#+BEGIN_VERSE
「　端坐似無為逢人¶却打地嚇得虛空神走入波斯鼻(福州寶壽¶樂)」
#+END_VERSE
】
「江西椑樹和尚(嗣馬祖)一日因道吾從外¶
歸師問甚麼處去來曰親近來師曰用簸這¶
兩片皮作麼曰借師曰他有從汝借無作麼¶
生曰秪為有所以借。」
【
頌曰。
#+BEGIN_VERSE
「　從來父子不相¶離石女何勞更問伊昨夜寒嵓無影木白雲¶深處露橫枝(丹霞淳)」
#+END_VERSE
】
「椑𣗳臥次道吾近前牽¶
被覆之師曰作麼曰盖覆師曰臥底是坐底¶
是曰不在這兩處師曰爭奈盖覆何曰莫乱¶
道。」
【
頌曰。
#+BEGIN_VERSE
「　椑𣗳臥起道吾盖覆一喝當頭掀¶翻路布(圓悟勤)」
#+END_VERSE

#+BEGIN_VERSE
「　相逢不相避个裏聊遊戲(喝¶一喝)反天覆地(大圓智)」
#+END_VERSE
】
「石林和尚(嗣馬¶
祖)見龐居士來乃竪起拂子曰不落丹霞機¶
試道一句子士奪却拂子却自竪起拳師曰¶
正是丹霞機曰與我不落看師曰丹霞患瘂¶
龐公患聾曰恰是師無語士曰向道偶爾。」
【
頌¶
曰。
#+BEGIN_VERSE
「　檐東過西移前作後馬首千差佛面百¶醜(月堂昌)」
#+END_VERSE

#+BEGIN_VERSE
「　作家相見別無道理彼既搖頭此¶亦搖尾頭尾相應湏存終始多少杜撰禪和
<pb:KR6q0244_C_006-0688c>¶一向撥波求水(佛鑒懃)」
#+END_VERSE
】
「潭州秀谿和尚¶
(嗣馬祖)因谷山問聲色純真如何是道師曰¶
乱道作麼山却從東過西立師曰若不恁麼¶
即禍事也山又從西過東立師乃下禪床方¶
行兩步被谷山捉住曰聲色純真事作麼生¶
師便打一掌山曰三十年後要个人下茶也¶
無在師曰要谷山這漢作甚麼山呵呵大笑。」¶

【頌曰。
#+BEGIN_VERSE
「　樓前巧燕雙雙語林上嬌鶯對對飛¶因看古人無義語等閑又得一聯詩(佛鑒懃)」
#+END_VERSE
¶

#+BEGIN_VERSE
「　兩陣交鋒笑似嗔雙眉倒車眼生筋溪山雲¶月誰為侶南北東西絕近鄰(瞎堂遠)」
#+END_VERSE
】¶

「浮盃和尚(嗣馬祖)一日凌行婆來禮拜師與¶
坐喫茶婆乃問𥁞力道不得底句分付阿誰¶
師曰浮盃無剩語曰未到浮盃不妨疑著師¶
曰別有長處不妨拈出婆歛手哭曰蒼天中¶
更添怨苦師無語曰語不知偏正理不識倒¶
邪為人即禍生後有僧舉似南泉泉曰苦[栽-木+ㄅ]¶
浮盃被這老婆摧折一上婆後聞笑曰王老¶
師猶少機関在澄一禪客逢見行婆便問怎¶
生是南泉猶少機関在婆乃哭曰可悲可痛¶
一罔措婆曰會麼一合掌而立婆曰伎死禪¶
和如麻似栗一舉似趙州州曰我若見這臭¶
老婆問教口瘂一曰未審和尚怎生問他州¶
便打一曰為什麼却打某甲州曰似這伎死
<pb:KR6q0244_C_006-0689a>¶
漢不打更待幾時連打數棒婆聞却曰趙州¶
合喫婆手裏棒後僧舉似趙州州哭曰可悲¶
可痛婆聞此語合掌歎曰趙州眼光爍破四¶
天下州令僧問如何是趙州眼婆乃竪起拳¶
頭僧回舉似趙州州作偈曰當機覿面提覿¶
面當機疾報汝凌行婆哭聲何得失婆以偈¶
荅曰哭聲師巳曉已曉復誰知當時摩竭國¶
幾喪目前機。」
【
頌曰。
#+BEGIN_VERSE
「　掌內摩尼曾不顧誰能¶護惜娘生袴浮盃不會老婆禪直至如今遭¶點污(徑山杲三)」
#+END_VERSE

#+BEGIN_VERSE
「　電光石火尚猶遲伎死禪和¶那得知轉面回頭擬尋討夕陽巳過綠梢西¶眼光爍破四天下婆子拳頭無縫𦉑當機覿¶面事如何猛虎脊梁誰觧跨」
#+END_VERSE

#+BEGIN_VERSE
「　動絃別曲葉¶落知秋擬議不來休休休休(中菴空)」
#+END_VERSE

#+BEGIN_VERSE
「　行婆能¶擊塗毒鼓遠近聞之皆膽怖唯有南泉與趙¶州同死同生殊不顧阿呵呵伎死禪和不奈¶何(佛[怡-台+主]泰)」
#+END_VERSE

#+BEGIN_VERSE
「　年少行藏獨倚樓一家女子百家¶求只因不入浮盃綱對鏡看看白𥁞頭(笑翁)」
#+END_VERSE
】¶

「潭州龍山和尚(亦云隱山嗣馬祖)洞山與密師伯經¶
由見溪流菜葉洞曰深山無人因何有菜隨¶
流莫有道人居否乃共議撥草溪行五七里¶
間忽見師贏形異貌放下行李問訊師曰此¶
山無路闍𥟖從何處來洞曰無路且置和尚¶
從何而入師曰我不從雲水來曰和尚住此
<pb:KR6q0244_C_006-0689b>¶
山多少時耶師曰春秋不涉曰和尚先住此¶
山先住師曰不知曰為甚麼不知師曰我不¶
從人天來曰和尚得何道理便住此山師曰¶
我見兩个泥牛闖入海直至于今絕消息。」
【
頌¶
曰。
#+BEGIN_VERSE
「　泥牛入海無消息天上人間何處覓謂¶言春去秋復來步步乘騎得渠力(保寧勇)」
#+END_VERSE

#+BEGIN_VERSE
「　撥¶草瞻風海上遊海山深處葉隨流相將行到¶水窮處果見厖眉老比丘這比丘冷啾啾清¶風為線明月為鈎一合乾坤作釣舟孤峯絕¶頂垂綸坐不風流處也風流(南堂興)」
#+END_VERSE

#+BEGIN_VERSE
「　眼目高¶低鼻孔橫淺深輕重不多爭蚊虻蠆上挨肩¶入鸑鷟牙根借路行便把長河攪酥酪敢將¶粟柄作禾莖隱山未是潛身處出沒任他烏¶兔更(瞎堂遠)」
#+END_VERSE
】
「襄州龐蘊居士(見馬祖)初¶
謁石頭乃問不與萬法為侶者是甚麼人頭¶
以手掩其口豁然有省後㕘馬祖問曰不與¶
萬法為侶者是甚麼人祖曰待汝一口吸𥁞¶
西江水即向汝道士於言下䪺領玄旨。」
【
頌曰。¶

#+BEGIN_VERSE
「　一口吸𥁞西江水萬古千令無一滴要知儻¶理不儻親馬祖可惜口門窄(白雲端)」
#+END_VERSE

#+BEGIN_VERSE
「　風吹日¶炙露屍骸泣問仙人覔地埋忍俊不禁多口¶老陰陽無處可安排(保寧勇)」
#+END_VERSE

#+BEGIN_VERSE
「　吸𥁞西江向汝¶道馬師家風不草草截流一掉破烟寒天水¶同秋清渺渺(天童覺)」
#+END_VERSE

#+BEGIN_VERSE
「　一口吸𥁞西江水洛陽
<pb:KR6q0244_C_006-0689c>¶牡丹新吐蘂簸土楊塵勿處尋擡眸撞着自¶家底(五祖演)」
#+END_VERSE

#+BEGIN_VERSE
「　一口吸盡西江水道頭便合自¶知尾可憐龐老馬大師相逢對面千萬里(佛¶鑑懃)」
#+END_VERSE

#+BEGIN_VERSE
「　一口吸𥁞西江水大師也是不得巳偶¶被龐公借問來𥁞力道得只如此(文殊道)」
#+END_VERSE

#+BEGIN_VERSE
「　借¶問乾坤獨步人全提分付太言親西江吸𥁞¶無㳙滴誰解喉門鎖要津(石門易)」
#+END_VERSE

#+BEGIN_VERSE
「　一口吸𥁞¶西江水鷓鴣啼在深花裏自有知音笑點頭¶其來不入聾人耳(寶峯照)」
#+END_VERSE

#+BEGIN_VERSE
「　一口吸𥁞西江水¶領上桃花香撲鼻枝枝葉葉𥁞含春也是因¶我得禮󲊛(高菴悟)」
#+END_VERSE

#+BEGIN_VERSE
「　大海波濤闊小人方寸深¶海枯終見底人死不知心(鼓山珪)」
#+END_VERSE

#+BEGIN_VERSE
「　一口吸西¶江通身不隱藏聖凡不到處頂上放祥光(椘¶安方)」
#+END_VERSE

#+BEGIN_VERSE
「　一口吸𥁞西江栗𣗥𡎺殺老龐當陽若¶也吞得管取海內無雙(圓悟勤)」
#+END_VERSE

#+BEGIN_VERSE
「　一口吸𥁞西¶江水㳙滴不留洪浪起駒兒自是不尋常嘶¶風弄影斜陽裏(白楊順)」
#+END_VERSE

#+BEGIN_VERSE
「　一口吸𥁞西江馬駒¶[跍-十+水]殺老龐不用燒錢引鬼自然安貼家邦(尼¶無著総)」
#+END_VERSE

#+BEGIN_VERSE
「　吸𥁞西江今古無雙及第歸也本身¶妵龐(典牛游)」
#+END_VERSE

#+BEGIN_VERSE
「　龐公孰謂問頭親馬祖言猶泥¶齒唇吸𥁞西江禁不住嶮崖句裏笑翻身(水¶菴一)」
#+END_VERSE

#+BEGIN_VERSE
「　一口吸𥁞西江水碓觜生花猶未巳葉¶葉枝枝垂雨露湏[弓*(乞-乙+小)]藏在針鋒裏(大禪明)」
#+END_VERSE

#+BEGIN_VERSE
「　一¶口吸𥁞西江水龐老不曾明自巳爛醉如泥
<pb:KR6q0244_C_006-0690a>¶膽似天鞏縣茶瓶三隻觜(松源岳)」
#+END_VERSE

#+BEGIN_VERSE
「　密呾哩狐¶密咀哩智開口動舌是甚滋味(㘞)󲊛莫癡(簡¶堂機)」
#+END_VERSE

#+BEGIN_VERSE
「　西江一吸了無餘突出堂堂大丈夫𥁞¶道世間胡[髟/(泳-永+頁)]赤誰知更有赤[髟/(泳-永+頁)]胡(密菴傑)」
#+END_VERSE

#+BEGIN_VERSE
「　秤¶鎚搦出油閑言長語休腰纏十萬貫騎鶴上¶揚州([仁-二+幻]堂仁)」
#+END_VERSE

#+BEGIN_VERSE
「　淨躶躶赤灑湎沒可把喏可知¶禮也(退菴休)」
#+END_VERSE

#+BEGIN_VERSE
「　一口吸𥁞西江水千手大悲提¶不起碓觜生花春畫長狸奴白牯皆歡喜(普¶菴玉)」
#+END_VERSE

#+BEGIN_VERSE
「　一著高一著一步闊一步馬駒[跍-十+水]殺人¶住住住住住(枯禪鏡)」
#+END_VERSE
】
「居士見丹霞霞作走勢¶
士曰猶是拋身勢作麼生是嚬呻勢霞便坐¶
士向前以柱杖畫个七字於下畫个一字曰¶
因七見一見一忘七霞便起去士曰更坐少¶
時猶有苐二句在霞曰向這裏著語得麼士¶
遂哭出去。」
【
頌曰。
#+BEGIN_VERSE
「　因七見一見一忘七月在¶中央天無四壁十方虛空掃踪滅跡通身是¶口說不出青黃碧綠乱搽抹(嗄)(南堂興)」
#+END_VERSE

#+BEGIN_VERSE
「　因七¶見一尋踪訪跡見一忘七青天白日苐二句¶中因㐫得吉掛劒虛堂歸去來忠[羌-儿+(禾*戈)]之言難¶可失哀哀哀(方菴顯)」
#+END_VERSE
】
「居士訪丹霞於霞前立¶
少時便出去霞不顧士却來坐霞却來士前¶
立少時便歸方丈士曰汝出我入未有事在¶
曰者老翁出出入入有甚了期士曰畧無些¶
子慈悲曰引得个漢到這田地士曰把甚麼
<pb:KR6q0244_C_006-0690b>¶
引霞拈起居士幞頭曰恰似一个師僧士拈¶
幞頭安霞頭上曰恰似一个俗人霞應喏三¶
聲士曰猶有些子氣息在霞拋下幞頭曰大¶
似个鳥紗巾士亦應喏三聲師曰昔時氣息¶
爭解忘得士彈指三下曰動天動地。」
【
頌曰。¶

#+BEGIN_VERSE
「　一出一入徐行欵步庠序威儀風流俏措互¶換誰分僧俗禮[羌-儿+(禾*戈)]於茲富足(正覺逸)」
#+END_VERSE

#+BEGIN_VERSE
「　丹霞與¶龐公終日用神通是處游歷𥁞全身遍界中¶千峯勢到岳邊止萬𣲖流歸海上融(大圓智)」
#+END_VERSE
¶

#+BEGIN_VERSE
「　燒木佛老有甚心肝賣笟籬翁家破人殘相¶追相逐相激相歡難難倚天長劒兮射斗光¶寒攪海蒼龍𠔃不觸波瀾看看家家有路透¶長安(南堂)」
#+END_VERSE
】
「居士見丹霞來遂不語亦不起¶
霞乃提起拂子士便拈起槌子霞曰只與麼¶
別更有在士曰此回見師不似於前曰不妨¶
減人聲價士曰本來要折倒汝一上曰與麼¶
則啞却天然口去士曰汝啞却本分猶累我¶
啞却霞擲下拂子便行士召然闍𥟖霞不顧¶
士曰不為患啞兼亦患聾。」
【
頌曰。
#+BEGIN_VERSE
「　丹霞初訪¶龐公日覿面分明竟不言堅拂只因無外物¶拈搥何別有天然回頭患啞真兼實拂袖如¶聾外復玄欲得會師相見處石人行處笑喧¶喧(般若柔)」
#+END_VERSE

#+BEGIN_VERSE
「　古人覿面機相見無可道堅拂有¶丹霞拈槌是龐老龜毛逐語斜兔角隨意倒
<pb:KR6q0244_C_006-0690c>¶患啞仍患聾分明好更好(汾陽昭)」
#+END_VERSE

#+BEGIN_VERSE
「　動絃別曲¶葉落知秋聾畜槌拂彼此相酬有意氣時添¶意氣不風流處也風流(塗毒䇿)」
#+END_VERSE

#+BEGIN_VERSE
「　掛角羚羊亡¶氣息倚天長劒用無痕纖波不動寒蟾影無¶限魚龍暗吐吞(正覺顯)」
#+END_VERSE
】
「居士因辞藥山山命¶
十禪客相迭至門首士乃指空中雪曰好雪¶
片片不落別處有全禪客曰落在甚處士遂¶
與一掌全曰也不得草草士曰恁麼稱禪客¶
閻羅老子未放󲊛在曰居士作麼生士又掌¶
曰眼見如盲口說如啞雪竇顯別云初問但¶
握雪團打復。」
【
頌曰。
#+BEGIN_VERSE
「　雪團打雪團打龐老機¶關沒可把天上人間不自知眼裏耳裏絕瀟¶洒瀟洒絕碧眼胡僧難辨別」
#+END_VERSE

#+BEGIN_VERSE
「　龐公全提滴¶水滴凍藥山闍𥟖兩眼定動機不發時一場¶困夢本自天真阿誰觧用(真淨文)」
#+END_VERSE

#+BEGIN_VERSE
「　全禪相送¶龐公正值滿天雪下片片不落別處可憐¶口如啞直饒握得成團鷂過新羅去也解道¶前路善為免得東打西打也大奇三年留客¶住莫待去時飢(上方益)」
#+END_VERSE

#+BEGIN_VERSE
「　三尺寒光射斗牛鏌¶鎁提處鬼神愁蠻夷不識將軍令誤入重圍¶血頸流(冶父川禪師)」
#+END_VERSE

#+BEGIN_VERSE
「　頭上漫漫脚下漫漫拄¶定即易瞥轉還難金剛寶劒逼人寒不墮機¶鋒句外看(石溪月)」
#+END_VERSE
】
「雲居悟曰若有人問雲居¶
落在甚麼處即向伊道落在雪裏大眾會麼。」
<pb:KR6q0244_C_006-0691a>¶

【頌曰。
#+BEGIN_VERSE
「　落在雪裏不犯脚手釘觜鐵舌也難¶下口揮掌雪團劈面來打着金剛腦背後」
#+END_VERSE
】¶

「居士有偈曰有男不婚有女不嫁大家團欒¶
頭共說無生話。」
【
頌曰。
#+BEGIN_VERSE
「　収拾山雲海月情團¶欒鼻直眼眉橫龜毛拂子兔角杖敲得虛空¶嚗嚗聲(石溪月)」
#+END_VERSE

#+BEGIN_VERSE
「　春至花開秋後葉落父子團¶欒識甚好惡(枯禪鏡)」
#+END_VERSE

#+BEGIN_VERSE
「　不說是不說非楊眉瞬¶目奸裏放痴父慈子孝無他事渾家一味討¶便宜(尼閑林英)」
#+END_VERSE

#+BEGIN_VERSE
「　男兒[悚*頁]墯女無良多口翁翁¶快口娘討𥁞便宜不知足何曾有个會無生¶(閑極雲)」
#+END_VERSE
】
「居士偈曰十方同聚會个个學無為¶
此是選佛塲心空及第歸。」
【
頌曰。
#+BEGIN_VERSE
「　幞頭塵土¶靴襴破選佛塲中無兩个若道心空及第歸¶頂上一槌難放過(佛慧泉)」
#+END_VERSE

#+BEGIN_VERSE
「　風月山川共一家¶誰來語下定龍蛇太白不曾登便殿筆頭昨¶夜自生花(心聞賁)」
#+END_VERSE

#+BEGIN_VERSE
「　喪盡生涯賣笟籬白拈火¶裏討便宜看來伎倆只如此也道心空及第¶歸(佛照光)」
#+END_VERSE
】
「居士一日曰難難十石油麻𣗳上¶
攤婆應聲曰易易百草頭邊祖師意靈照曰¶
也不難也不易飢來喫飯困來睡。」
【
頌曰。
#+BEGIN_VERSE
「　口¶子喃喃畧不休把却笟籬做火遊有个女兒¶不肯嫁他年定作老丫頭([悚*頁]菴樞)」
#+END_VERSE

#+BEGIN_VERSE
「　冤家復冤¶家面面咸相覩品弄沒絃琴清聲播千古(息¶菴觀)」
#+END_VERSE
】
「居士以家業𥁞投湘水女子靈照日將
<pb:KR6q0244_C_006-0691b>¶
笟籬鬻於市中。」
【
頌曰。
#+BEGIN_VERSE
「　鬢角堆雲美態嬌笟¶籬數柄杖頭挑入廛寧可無人問撞着行家¶定不饒(照本)」
#+END_VERSE

#+BEGIN_VERSE
「　爺將活計沈江水累如㳂街¶賣笟籬不是家貧連子苦此心能有幾人知¶(無際𣲖)」
#+END_VERSE

#+BEGIN_VERSE
「　父既心空及第歸女兒依樣畫蛾眉¶一家只了一家事那得閑錢買笟籬」
#+END_VERSE
】¶

「居士因賣竹漉籬下橋典撲女子靈照一晃¶
亦去爺邊倒士曰󲊛作甚麼女曰見爺倒地¶
某甲相扶士曰賴是無人見。」
【
頌曰。
#+BEGIN_VERSE
「　憐兒不¶覺笑嗄嗄却於中路碾泥沙黃龍老漢當時¶見一棒打殺者冤家(黃龍南)」
#+END_VERSE

#+BEGIN_VERSE
「　居士倒地靈照¶扶起乞兒技倆討甚巴鼻(應菴華)」
#+END_VERSE

#+BEGIN_VERSE
「　孝順藏五¶逆人前醜莫遮今生親骨肉夙世惡冤家(¶茂)」
#+END_VERSE

#+BEGIN_VERSE
「　龐公倒地靈照扶起至今幾百年清風¶猶未巳猶未巳東海鯉魚千尺觜(巳菴深)」
#+END_VERSE
】
「居¶
士坐次問靈照曰古人道明明百草頭明明¶
祖師意如何會照曰老老大大作這个語話¶
士曰󲊛作麼生照曰明明百草頭明明祖師¶
意士乃笑。」
【
頌曰。
#+BEGIN_VERSE
「　萬里無雲銀漢橫大方玄¶路等閑行阿爺智量世希有女子圓光頂𩕳¶生(或菴骵)」
#+END_VERSE

#+BEGIN_VERSE
「　龐老家聲千古在說難說易互相¶酬就中靈照較些子祖意分明百草頭(成首¶座)」
#+END_VERSE
】
「居士將入滅謂靈照曰視日早晚及午以¶
報照遽報日巳中矣而有食也士出戶觀次
<pb:KR6q0244_C_006-0691c>¶
靈照即登父座合掌坐亡士笑曰我女鋒捷¶
於是更延七日。」
【
頌曰。
#+BEGIN_VERSE
「　家有全棚樂新翻調¶不同分明恨離別却是喜相逢(西岩惠)」
#+END_VERSE

#+BEGIN_VERSE
「　一櫚¶戲舞渾家樂鼓樂喧天恣攛掇戲衫卸下許¶誰知無端笑倒黃番綽(北海心)」
#+END_VERSE
】
「居士臨示寂¶
州牧于公頔問疾次士謂之曰但願空諸所¶
有慎勿實諸所無好住世間皆如影響言訖¶
就枕公滕而化。」
【
頌曰。
#+BEGIN_VERSE
「　欲識窮源處何人為¶指迷夕陽鷄犬外桃李自成谿(虛堂愚)」
#+END_VERSE
】¶

「龐婆入鹿門寺作齋維那請䟽意回向婆拈¶
梳子插向髻後曰回向了也便出去。」
【
頌曰。¶

#+BEGIN_VERSE
「　龐婆移轉髻邊梳一叚風流舉世無萬事但¶將公道断維那不用筆頭書(慈受深)」
#+END_VERSE

#+BEGIN_VERSE
「　維那對¶眾要宣揚返被婆婆笑一塲挈轉牙梳重註¶脚相逢猶更錯商量(獃堂定)」
#+END_VERSE
】¶
¶
禪宗頌古聮珠通集卷第六　　　　雞六
<pb:KR6q0244_C_006-0692a>¶


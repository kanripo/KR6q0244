#-*- mode: mandoku-view; -*-
#+DATE: 2015-08-30 21:48:33.508427
#+TITLE: 禪宗頌古聯珠通集
#+PROPERTY: CBETA_ID C078n1720
#+PROPERTY: ID KR6q0244
#+PROPERTY: SOURCE Zhonghua Canon Vol. 078, No. 1720
#+PROPERTY: VOL 078
#+PROPERTY: BASEEDITION C
#+PROPERTY: WITNESS CBETA
#+PROPERTY: LASTPB <pb:KR6q0244_C_002-0636a> 
#+PROPERTY: JUAN 2

 禪宗頌古聮珠通集卷第二　　　　雞二¶
(僧錄司右闡教兼靈谷禪寺住持淨戒重校)¶

大乘經偈
  
  * 大乘經偈¶
  
  * 經題[米-木+八]字(一則)
  * 楞嚴經(十六則)
  * 圓覺經(九則)¶
  * 法華經(八則)
  * 維摩經(四則)
  * 文殊般若經(一則)¶
  * 金剛經(十一則)
  * 華嚴經(六則)
  * 楞伽經(一則)¶

「經首題[米-木+八]字　昔有僧問地藏琛和尚以字¶
不成八字不是未審是甚麼字地藏曰看取¶
下註脚又有問披雲霖師荅以頌曰以字¶
不是八不成森羅萬象此中明直饒巧說千¶
般玅不是漚和不是經。」
【
頌曰。
#+BEGIN_VERSE
「　以八不成只¶目前經中未識註中看垂慈不為多知觧切¶要㕘玄達本源(汾陽昭)
#+END_VERSE
」
#+BEGIN_VERSE
「　以字不成八不是拈¶起經題皆擬議下頭註腳任君看却是入門¶先問諱(佛印元)
#+END_VERSE
」
#+BEGIN_VERSE
「　以字不是八不成龍門風浪¶若雷霆多少游魚迷去路依前和雨落滄溟¶(佛慧泉)
#+END_VERSE
」
#+BEGIN_VERSE
「　我佛金言義海深開遮唯要悟真心¶首標妙在當頭劄蜜使泥牛曉夜吟(雲居祐)
#+END_VERSE
」¶

#+BEGIN_VERSE
「　拈起題摸不着却看下頭註脚了知字義炳¶然大藏潛通廣畧(地藏恩)
#+END_VERSE
」
#+BEGIN_VERSE
「　以字不成八字不¶是法身睡着無遮閉衲僧對面不知名百萬¶人前呼不起(覺範洪)
#+END_VERSE
」
#+BEGIN_VERSE
「　以字不成八字不是十¶方諸佛同參三世如來共軌慶喜多聞罔措¶鶖子神通莫擬若非金色頭陀焉能蜜傳斯
<pb:KR6q0244_C_002-0636b>¶旨(旻古佛)
#+END_VERSE
」
#+BEGIN_VERSE
「　以字不是八字非滿琅凾載絕毫¶𨤲看經到此須開眼玉軸分眀兩畔題(羅漢¶南)
#+END_VERSE
」
#+BEGIN_VERSE
「　經題滿目孰知元點畫分明句義全佐¶國欲知功力大蕭何元是漢朝賢(踈山常)
#+END_VERSE
」¶

#+BEGIN_VERSE
「　以字不是八不成無言童子咲忻忻優曇華¶現人間世鼻孔通天嗅不聞(開福寧)
#+END_VERSE
」¶

#+BEGIN_VERSE
「　以字不成八字非爍迦羅眼不能窺一毛頭¶上重拈出忿怒那吒失却威(徑山杲)
#+END_VERSE
」
#+BEGIN_VERSE
「　龍宮海¶藏不曾收梵語唐言亦謾求剛被祖師輕漏¶泄當門齒缺乃因由(靈巖因)
#+END_VERSE
」
#+BEGIN_VERSE
「　鳥跡半露蒼苔¶科斗並遊春水若不信受奉行未免即從座¶起(石[(工*几)/石]明)
#+END_VERSE
」
#+BEGIN_VERSE
「　不向經題識本真紙堆討甚法王¶身未開梵夾承當去免作循行數墨人(絕岸湘)
#+END_VERSE
」¶

#+BEGIN_VERSE
「　問你地藏知不知下頭註脚萬千千筭沙入¶海徒疲倦不若教他了目前(橫川珙)
#+END_VERSE
」】
「楞嚴¶
經佛告阿難吾不見時何不見吾不見之處¶
若見不見自然非彼不見之相若不見吾不¶
見之地自然非物云何非汝。」
【
頌曰。
#+BEGIN_VERSE
「　全象全¶牛意不殊從來作者共名模如今要見瞿曇¶老剎剎塵塵在半途(雪竇顯)
#+END_VERSE
」
#+BEGIN_VERSE
「　堂堂露柱久懷¶胎長下孩兒頗俊哉未解語言先作賦一撡¶直取狀元來(白雲端)
#+END_VERSE
」
#+BEGIN_VERSE
「　老胡徹底老婆心為阿¶難陀意轉深韓幹馬嘶芳草渡戴嵩牛臥綠¶楊陰(湛堂凖)
#+END_VERSE
」
#+BEGIN_VERSE
「　雲收空闊天如水月載姮娥四
<pb:KR6q0244_C_002-0636c>¶海流慚愧牛郎癡愛叟一心猶在鵲橋頭(佛心才)
#+END_VERSE
」¶

#+BEGIN_VERSE
「　說離百非存軌則言無一法尚筌[(ㄇ@(企-止))/弟]毘耶默¶默曾緘口摩竭寥寥鎮掩扉(佛鑑懃)
#+END_VERSE
」
#+BEGIN_VERSE
「　初學賣¶華日嬌羞掩齒牙及至容顏老脫然無可遮¶却咲白雲他自散不知明月落誰家(崇覺空)
#+END_VERSE
」¶

#+BEGIN_VERSE
「　隔林彷彿聞機杼知有人家在翠微及至入¶門親見了元來只是小兒嬉(簡堂機)
#+END_VERSE
」
#+BEGIN_VERSE
「　見時不¶見非見見非見不見捴非非織女機梭撩亂¶擲牧童鞭索恣胡揮幽鳥一聲驚宇宙碧灣¶溪畔綠楊垂(獃堂定)
#+END_VERSE
」
#+BEGIN_VERSE
「　石潤非玉水麗非金大¶禹决而西泝卞和泣而陸沉美𠔃渺𠔃錯古¶礱今(虛堂愚)
#+END_VERSE
」】
「楞嚴經佛謂阿難若能轉物¶
即同如來。」
【
頌曰。
#+BEGIN_VERSE
「　若能轉物即如來春暖山¶花處處開自有一雙窮相手不曾容易舞三¶臺(白雲端)
#+END_VERSE
」
#+BEGIN_VERSE
「　若能轉物即如來處處門開見善¶財花柳巷中呈舞戲九衢乘醉臥樓臺(真如喆)
#+END_VERSE
」¶

#+BEGIN_VERSE
「　毛吞巨海芥納須彌乾坤大地直下同歸一¶氣不言含有象萬靈何處謝無私(佛心才)
#+END_VERSE
」
#+BEGIN_VERSE
「　若¶能轉物即同如來咄哉瞿曇誑謼癡呆(徑山杲)
#+END_VERSE
」¶

#+BEGIN_VERSE
「　雨色和煙匝四維眼皮未綻若為窺等閑覷¶破金剛際坦蕩無因役路岐(或菴体)
#+END_VERSE
」
#+BEGIN_VERSE
「　他人住¶處我不住他人行處我不行不是與人難共¶處大都緇素要分明(此山應)
#+END_VERSE
」】
「楞嚴經佛謂¶
阿難見見之時見非是見見猶離見見不能
<pb:KR6q0244_C_002-0637a>¶
及。」
【
頌曰。
#+BEGIN_VERSE
「　見不及處江山滿目不覩纖毫花¶紅柳綠白雲出沒本無心江海滔滔豈盈縮¶(海印信)
#+END_VERSE
」
#+BEGIN_VERSE
「　拄杖頭邊無孔竅大千沙界猶嫌小¶毘婆尸佛早留心直至而今不得妙(鼓山珪)
#+END_VERSE
」¶

#+BEGIN_VERSE
「　春至自開花秋來還落葉黃靣老瞿曇休搖¶三寸舌(徑山杲)
#+END_VERSE
」
#+BEGIN_VERSE
「　色空明暗本無因見見由來¶亦誤人見不及時猶未瞥那知殃崇是家親¶(遯菴演)
#+END_VERSE
」
#+BEGIN_VERSE
「　沒絃琴上無私曲一曲彈來轉轆轆¶斷崖流水少知音六六不成三十六(妙峯善)
#+END_VERSE
」¶

#+BEGIN_VERSE
「　瘦藤拄到風煙上乞與遊人眼界寬不知眼¶界寬多少白鳥去𥁞青天還(朴翁銛)
#+END_VERSE
」
#+BEGIN_VERSE
「　雨洗淡¶紅桃蕚嫰風搖淺碧柳[糸*系]輕白雲影裏恠石¶露綠水光中古木清(潛菴光)
#+END_VERSE
」
#+BEGIN_VERSE
「　隔墻見角便騎¶牛騎入紅塵閙市遊遊遍歸來欄裏臥三更¶半夜失踪由(雪菴瑾)
#+END_VERSE
」】
「楞嚴經七處徵心。」
【
頌曰。¶

#+BEGIN_VERSE
「　七處徵心心不遂懵懂阿難不瞥地直饒徵¶得見無心也是泥中洗土塊(西余端)
#+END_VERSE
」
#+BEGIN_VERSE
「　七處徵心¶欵便成推窮尋逐桉分明都緣家賊難防備¶撥亂乾坤見太平(卍菴顏)
#+END_VERSE
」
#+BEGIN_VERSE
「　吹糠着米翻成特¶地不因一事不長一智(北磵蕳)
#+END_VERSE
」
#+BEGIN_VERSE
「　七處徵他天¶外天毫光直射阿難肩瞿曇忒殺怜兒切逼¶得鮎魚上竹竿(絕岸湘)
#+END_VERSE
」】
「楞嚴經八還辨見。」
【
頌¶
曰。
#+BEGIN_VERSE
「　八還之教垂來久自古宗師各分剖直饒¶還得不還時也是鰕跳不出斗(西余端)
#+END_VERSE
」
#+BEGIN_VERSE
「　明暗
<pb:KR6q0244_C_002-0637b>¶色空不可還不可還者絕躋攀夾截虛空成¶畔岸一重水隔一重山(卍菴顏)
#+END_VERSE
」
#+BEGIN_VERSE
「　色空明暗各¶不相知行到水窮處坐看雲起時(北磵簡)
#+END_VERSE
」
#+BEGIN_VERSE
「　還¶還還後更還還一箇閑人天地間昨夜大蟲¶遭虎咬皮毛落𥁞體元班(絕岸湘)
#+END_VERSE
」】
「楞嚴經阿¶
難大眾獲本妙心。」
【
頌曰。
#+BEGIN_VERSE
「　東西南北捉虛空海¶角天涯信不通力𥁞神疲無處覔萬年松在¶祝融峯(卍菴顏)
#+END_VERSE
」
#+BEGIN_VERSE
「　適我昔所願今者已滿足是¶玉也大奇只恐不是玉(北磵簡)
#+END_VERSE
」】
「楞嚴經觀世¶
音菩薩成三十二應身獲十四無畏法。」
【
頌曰。¶

#+BEGIN_VERSE
「　良哉觀世音旋聞與聲脫犬吠驢嗚休未休¶世出世間活鱍鱍(瞎堂遠)
#+END_VERSE
」
#+BEGIN_VERSE
「　三十二應不思議¶十四無畏如流水男子身中入定時女子身¶中從定起(卍菴顏)
#+END_VERSE
」
#+BEGIN_VERSE
「　趂隊選圓通無端立下風¶當時供死欵錯說在聞中(北磵簡)
#+END_VERSE
」】
「楞嚴經妙¶
性圓明離諸名相。」
【
頌曰。
#+BEGIN_VERSE
「　一錢為本萬錢利富¶不足而貧有餘換骨奪胎些子藥輸他潘閬¶倒騎驢(卍菴顏)
#+END_VERSE
」
#+BEGIN_VERSE
「　金盤不可動轆轆轉難住停¶待良久間圓明湛如露(北磵簡)
#+END_VERSE
」】
「楞嚴經諸可¶
還者自然非汝不汝還者非汝而誰。」
【
頌曰。
#+BEGIN_VERSE
「　日¶暖風和景更奇華華草草露全機荼[菧-氐+(林/糸)]一陣¶香風起引得遊蜂到處飛(心聞賁)
#+END_VERSE
」
#+BEGIN_VERSE
「　千山鳥飛¶滅萬里人跡絕扁舟蓑笠翁獨釣寒江雪(肯¶堂充)
#+END_VERSE
」
#+BEGIN_VERSE
「　不汝還𠔃復是誰殘紅流在釣魚磯日
<pb:KR6q0244_C_002-0637c>¶斜風動無人掃燕子啣將水際飛(天目禮)
#+END_VERSE
」】
「楞¶
嚴經六解一亡。」
【
頌曰。
#+BEGIN_VERSE
「　根塵縛脫本同源一處¶休復六用捐手把一條紅断貫娘生鼻孔一¶時穿(卍菴顏)
#+END_VERSE
」
#+BEGIN_VERSE
「　六用無功信不通一時分付與¶春風篆𤇆一縷閑清晝百鳥不來花自紅(北¶磵簡二)
#+END_VERSE
」
#+BEGIN_VERSE
「　結解非殊存曰無據試問本來宗當¶初誰縛汝
#+END_VERSE
」】
「楞嚴經阿難大眾復白佛言若¶
此妙明真淨妙心本來徧圓如是乃至大地¶
草木蠕動含靈本元真如即是如來成佛真¶
體佛體真實云何復有地獄餓鬼畜生。」
【
頌曰。¶

#+BEGIN_VERSE
「　雙劒峯前古寺基天尊元是一牟尼時難只¶得同香火莫聽閑人說是非(卍菴顏)
#+END_VERSE
」
#+BEGIN_VERSE
「　三蛇九¶鼠一畝之地竿木隨身逢塲作戲(北磵簡)
#+END_VERSE
」】
「楞¶
嚴經佛言阿難此等眾生不識本心受此輪¶
迴經無量刼不得真淨皆由隨順殺盜[婬-壬+(工/山)]故¶
反此三種又則出生無殺盜婬有名鬼倫無¶
名天趣有無相傾起輪迴性。」
【
頌曰。
#+BEGIN_VERSE
「　七處精研¶一妄心更隨三業殺盜婬身心不是閑家具¶前箭猶輕後箭深(卍菴顏)
#+END_VERSE
」
#+BEGIN_VERSE
「　客舍并州已十霜¶歸心日夜憶咸陽無端又渡桒乾水卻望并¶州是故鄉(北磵簡)
#+END_VERSE
」】
「楞嚴經佛告阿難無令心¶
魔自起深孽。」
【
頌曰。
#+BEGIN_VERSE
「　瞿曇徹底老婆心見明色¶發理難任入鄉隨俗那伽定佛魔到此盡平¶沉(卍菴顏)
#+END_VERSE
」
#+BEGIN_VERSE
「　挽弓須挽強用鏘須用長射人先
<pb:KR6q0244_C_002-0638a>¶射馬擒賊先擒王(北磵簡)
#+END_VERSE
」】
「楞嚴經佛言富樓¶
那如汝所言清淨本然云何忽生山河大地¶
汝常不聞如來宣說性覺妙明本覺明妙(詳在¶
本經)。」
【
頌曰。
#+BEGIN_VERSE
「　清淨本然徧法界山河大地即皆現¶性覺必明認影明眼耳便隨聲色轉(卍菴顏)
#+END_VERSE
」¶

#+BEGIN_VERSE
「　彌滿清淨中不容他山河大地萬象森羅(北¶磵簡)
#+END_VERSE
」】
「楞嚴經若能推者即是汝心則是認賊¶
為子。」
【
頌曰。
#+BEGIN_VERSE
「　如今推也是子是賊買帽相頭食¶魚去骨(天童覺)
#+END_VERSE
」】
「楞嚴經跋陁婆羅入浴忽悟¶
水因。」
【
頌曰。
#+BEGIN_VERSE
「　了事衲僧消一箇長連床上展脚¶臥夢中曾說悟圓通香水洗來驀面唾(雪竇¶顯)
#+END_VERSE
」
#+BEGIN_VERSE
「　超諸現量即悟水因體明無垢孰云洗塵¶得無所有了無相身成佛子住妙觸常存(大¶溈智)
#+END_VERSE
」
#+BEGIN_VERSE
「　洗塵觸體兩空寂妙證密圓超見思白¶壁無瑕空受玷圓通會裏受塗糊(塗毒䇿)
#+END_VERSE
」】
「楞¶
嚴經當知虛空生汝心內猶如片雲點太清¶
裏况諸世界在虛空耶汝等一人發真歸元¶
此十方空皆悉消殞。」
【
頌曰。
#+BEGIN_VERSE
「　一人發真歸元十¶方虛空消殞試問楊岐栗蓬何似雲門胡餅¶(𡰱無着捴)
#+END_VERSE
」
#+BEGIN_VERSE
「　瞌睡茫茫困思來喫椀濃茶眼便¶開四海五湖王化裏更無一物是塵埃(朴翁¶銛)
#+END_VERSE
」】
「圓覺經如是我聞一時婆伽婆入於神通¶
大光明藏三昧正受一切如來光嚴住持是¶
諸眾生清淨覺地身心寂滅平等本際圓滿
<pb:KR6q0244_C_002-0638b>¶
十方不二隨順。」
【
頌曰。
#+BEGIN_VERSE
「　東西南北水茫茫無角¶鐵牛入海藏千眼大悲尋不見倒騎佛殿入¶僧堂(冶父川)
#+END_VERSE
」】
「圓覺經於不二境現諸淨土¶
與大菩薩摩訶薩十万人俱。」
【
頌曰。
#+BEGIN_VERSE
「　明鏡當臺¶照不差短長好醜盡歸家山河大地渾如故¶不妨隨處翫𤇆霞(冶父川)
#+END_VERSE
」】
「圓覺經非幻不¶
滅。」
【
頌曰。
#+BEGIN_VERSE
「　不属內外與中間纔落思惟入魔境¶大丈夫兒不自欺翻身坐斷毗盧頂(月林觀)
#+END_VERSE
」】¶

「圓覺經修多羅教如標月指。」
【
頌曰。
#+BEGIN_VERSE
「　方便門指¶頭月譊訛因[序-予+尼]多甄別冷光靄靄登清途匝¶地茫茫尋舊宂指看畫處眼中屑到此何須¶更饒舌(育王達)
#+END_VERSE
」】
「圓覺經一切障礙即究竟覺。」
【
頌¶
曰。
#+BEGIN_VERSE
「　枯樹雲充葉凋梅雪作花擊桐成木響蘸¶雪喫冬𤓰長天秋水孤鶩落霞(雪堂行)
#+END_VERSE
」
#+BEGIN_VERSE
「　早朝¶心悶三盃酒午後頭昬一椀茶入夜脫衣伸¶腳睡五更走起眼瞇麻(或菴体)
#+END_VERSE
」】
「圓覺經有¶
我愛者亦愛涅槃伏我愛根為涅槃相。」
【
頌曰。¶

#+BEGIN_VERSE
「　黑山鬼窟至幽陰認得頑空盡力尋何似天¶窓饒一撥䪺令大地作黃金
#+END_VERSE
」】
「圓覺經棄愛¶
樂捨還滋愛本便現有為增上善果皆輪迴¶
故不成聖道。」
【
頌曰。
#+BEGIN_VERSE
「　傀儡牽[糸*系]舞柘枝百般俏¶俊百般宜自從舞罷青[糸*系]斷堪笑渠儂撒手¶歸
#+END_VERSE
」】
「圓覺經居一切時不起妄念於諸妄心¶
亦不息滅住妄想境不加了知於無了知不
<pb:KR6q0244_C_002-0638c>¶
辨真實。」
【
頌曰。
#+BEGIN_VERSE
「　黃花爛爛翠竹珊珊江南地煖¶塞北天寒遊人去後無消息㽞得溪山到老¶看(晦堂心)
#+END_VERSE
」
#+BEGIN_VERSE
「　舉手攀南斗翻身倚北辰出頭天¶外看誰是我般人(鼓山珪)
#+END_VERSE
」
#+BEGIN_VERSE
「　巍巍堂堂磊磊落¶落閙處刺頭穩處着脚脚下線斷我自由鼻¶端泥盡君休斵莫動着千秊故紙中合藥(天¶童覺)
#+END_VERSE
」
#+BEGIN_VERSE
「　荷葉團團團似鏡菱角尖尖尖似錐風¶吹柳絮毛毬走雨打梨花蛺蝶飛(徑山杲)
#+END_VERSE
」
#+BEGIN_VERSE
「　和¶𤇆釣月是生涯古䇿風高未足𧦹欵乃一聲¶天地闊祖師何處渡流沙(或菴体)
#+END_VERSE
」
#+BEGIN_VERSE
「　猢猻喫毛¶䖝烏狗上佛殿大地雪澷澷澄江靜如練(圓¶極岑)
#+END_VERSE
」
#+BEGIN_VERSE
「　生鐵鑄牛頭牽犂還拽杷智者笑忻忻¶愚人驚恠差古徃今來幾百秊更向鬼門重¶貼卦(密菴傑)
#+END_VERSE
」
#+BEGIN_VERSE
「　庭前栽萵苣萵苣生火筯火筯¶生蓮花蓮花結木𤓰木𤓰纔擘破撒出白油¶麻參(㑃堂仁)
#+END_VERSE
」
#+BEGIN_VERSE
「　昨夜深沙鑄銕券阿那律陀來¶合伴醉來相打見閻王閻王握筆不能判却¶相勸彼此事同一家更莫前思後筭㘞你恁¶麼斷公事大喫醋(無庵全)
#+END_VERSE
」
#+BEGIN_VERSE
「　張果老[跍-十+水]破葫蘆¶呂洞賔失卻寶劒兩箇撒手相逢囊篋更無¶一線何仙姑銕笛橫吹解道長江靜如練(正¶堂辯)
#+END_VERSE
」
#+BEGIN_VERSE
「　身世悠悠不繫舟得隨流處且隨流今¶朝有酒今朝醉眀日無錢眀日愁(石庵玿)
#+END_VERSE
」
#+BEGIN_VERSE
「　春¶眠不覺曉是處聞啼鳥夜來風雨聲花落知
<pb:KR6q0244_C_002-0639a>¶多少(朴翁銛)
#+END_VERSE
」
#+BEGIN_VERSE
「　春生夏長淡飯麤茶魚投濁水¶彩奔齪家(無凖範)
#+END_VERSE
」
#+BEGIN_VERSE
「　三春不是讀書天九夏¶炎炎直放禪唯有秋冬較些子不如打睡過¶殘秊(北磵簡)
#+END_VERSE
」】
「圓覺經以大圓覺為我伽藍。」
【
頌¶
曰。
#+BEGIN_VERSE
「　毫𩬊不留縱橫自由閫外乾坤廓落大方¶無外優游眀眀祖師意明眀百草頭褫破狐¶疑網截斷愛河流縱有回天力爭如直下休¶四衢道中淨倮倮放出溈山水牯牛(圓悟勤)
#+END_VERSE
」】¶

「圓覺經恒作是念我今此身四大和合(𩬇毛𤓰齒¶
等皆歸地唾涕膿血等皆歸水煖氣歸火動轉歸風)四大各離今者妄¶
身當在何處。」
【
頌曰。
#+BEGIN_VERSE
「　今者妄身當在何不應𦦨¶水更尋波狂心誤認鑑中影豈異迷頭演若¶多(本覺一)
#+END_VERSE
」】
「法華經佛放眉間白毫相光照¶
東方萬八千世界。」
【
頌曰。
#+BEGIN_VERSE
「　蠻奴赤腳上皇州賣¶盡奇珍跨白牛貪着市朝人作市又隨歌舞¶上官樓多意氣好風流月冷珠簾掛玉鈎分¶眀忘卻來時路百尺竿頭輥繡毬(圓極岑)
#+END_VERSE
」】¶

「法華經假使滿世間皆如舍利弗盡思共度¶
量不能測佛智。」
【
頌曰。
#+BEGIN_VERSE
「　雪子落紛紛烏盆變¶白盆忽然日頭出依舊是烏盆(破庵先)
#+END_VERSE
」】
「法華經觀¶
世音菩薩普門品偈曰呪咀諸毒藥所欲害¶
身者念彼觀音力還着於本人。」
【
頌曰。
#+BEGIN_VERSE
「　呪咀毒¶藥形聲之逆眼耳若通本人何失(法眼益)
#+END_VERSE
」】
「法華經¶
譬如長者有一大宅於後宅舍忽然火起毒
<pb:KR6q0244_C_002-0639b>¶
害火灾眾難非一。」
【
頌曰。
#+BEGIN_VERSE
「　蝴蜂休戀舊時窠五¶百郎君不奈何慾火逼來無走路癡心要上¶白牛車門前羊鹿權為喻室內啀喍捴是訛¶逢㶿臭𤇆相惱處出身不用動干戈(冶父川)
#+END_VERSE
」】¶

「法華經如來如實知見三界之相無有生死¶
若退若出亦無在世及滅度者非實非虛非¶
如非異不如三界見於三界如斯之事如來¶
明見無有錯謬。」
【
頌曰。
#+BEGIN_VERSE
「　岣嶁峯頭神禹碑字青¶石赤形模奇無目仙人纔一見便應撫掌咲¶嘻嘻雲暗蒼龍化葛陂(圓極岑)
#+END_VERSE
」
#+BEGIN_VERSE
「　火虐風饕水¶漬根石邊尚有舊苔痕化工肯未隨寒暑又¶孽清香為返魂(閑極雲)
#+END_VERSE
」】
「法華經此經開方¶
便門示真實相深固幽遠無人能到。」
【
頌曰。
#+BEGIN_VERSE
「　雖¶然幽遠涉途程到者方知不夜城鼓角聲寒¶蓮漏永佛燈猶作向來明(圓極岑)
#+END_VERSE
」】
「法華經¶
云是法住法位世間相常住。」
【
頌曰。
#+BEGIN_VERSE
「　犬子便吠¶賊牛子便牽犂衲僧若恁麼未曾摸着皮(楊¶岐會)
#+END_VERSE
」
#+BEGIN_VERSE
「　世間相常住黃鶯啼緣樹真箇可怜生¶動着便飛去(朴翁銛)
#+END_VERSE
」】
「法華經偈大通智勝佛¶
十刼坐道塲佛法不現前不得成佛道。」
【
頌曰。¶

#+BEGIN_VERSE
「　三際斷時凡聖盡十身圓處剎塵周無私應¶物隨高下抹過僧祇大刼脩(保寧勇)
#+END_VERSE
」
#+BEGIN_VERSE
「　種穀不¶生豆苗蒸沙豈能成飯大通智勝如來一箇¶擔板塵漢(鼓山珪)
#+END_VERSE
」
#+BEGIN_VERSE
「　燕坐道塲經十刼一一從
<pb:KR6q0244_C_002-0639c>¶頭俱漏泄世間多少守株人掉棒擬打天邊¶月(徑山杲)
#+END_VERSE
」
#+BEGIN_VERSE
「　紅日杲杲切忌尋討拈得便用無¶非是寶鄭州棃青州棗大抵還他出處好(月¶林觀)
#+END_VERSE
」
#+BEGIN_VERSE
「　太平時代不論兵路不賚粮戶不扃一¶刼坐來成[序-予+尼]事平生肝膽一時傾(道塲融)
#+END_VERSE
」
#+BEGIN_VERSE
「　刼¶初鑄就毗盧印古篆雕蟲尚宛然堪笑堪悲¶人不識却嫌字畫不完全(環溪一)
#+END_VERSE
」】
「法華經¶
若有眾生聞是觀世音菩薩品者當知是人¶
功德不少。」
【
頌曰。
#+BEGIN_VERSE
「　觀音門普普門[(冰-水+〡)*ㄆ]纔着欄衫¶便不羞昨夜猿啼新嶺上今朝鶴唳古溪頭¶惡風飄墯迴光息慾火焚燒當處休瓔珞受¶來都不用平生活計冷湫湫(冶父川)
#+END_VERSE
」】
「文殊¶
所說般若經清淨行者不入涅槃破戒比丘¶
不入地獄。」
【
頌曰。
#+BEGIN_VERSE
「　平生踈逸無拘撿酒肆茶坊¶信意遊漢地不收秦不管又騎驢子過楊州¶(保寧勇)
#+END_VERSE
」
#+BEGIN_VERSE
「　養就家欄水牯牛自歸自去有來由¶而令穩臥深雲裏秦不管𠔃漢不[(冰-水+〡)*ㄆ](祖印明)
#+END_VERSE
」¶

#+BEGIN_VERSE
「　鵠白烏本玄松直𣗥自曲清淨比丘僧却須¶入地獄(鼓山珪)
#+END_VERSE
」
#+BEGIN_VERSE
「　壁上安燈盞堂前置酒臺悶¶來打三盞何處得愁來(徑山杲)
#+END_VERSE
」】
「僧問洞山¶
詮清淨行者不入涅槃破戒比丘不入地獄¶
時如何師云度盡無遺影還他越涅槃。」
【
頌曰。¶

#+BEGIN_VERSE
「　相好巍巍大丈夫一生無智恰如愚從來佛¶祖猶難望地獄天堂豈可拘(丹霞淳)
#+END_VERSE
」
#+BEGIN_VERSE
「　清淨行
<pb:KR6q0244_C_002-0640a>¶者不涅槃破戒比丘無地獄天台相接到西¶川捴是自家親眷属(照堂一)
#+END_VERSE
」
#+BEGIN_VERSE
「　夜來村飲歸徤¶到三四五摩挲青莓苔莫瞋驚著汝(自得暉)
#+END_VERSE
」¶

#+BEGIN_VERSE
「　嘉州石像陝府鐵牛人平不語水平不流(𡰱¶無着捴)
#+END_VERSE
」
#+BEGIN_VERSE
「　陪錢弄傀儡𢬵命打鞦韆渾家無眼¶見掩面哭蒼天(或菴体)
#+END_VERSE
」
#+BEGIN_VERSE
「　事神者喫神事佛者¶喫佛神佛俱不事渾家窮徹骨(肯堂充)
#+END_VERSE
」
#+BEGIN_VERSE
「　漢既¶不管秦亦不收人平不語水平不流(月林觀)
#+END_VERSE
」¶

#+BEGIN_VERSE
「　犯重比丘清淨行平等性中無損益水裏不¶用覔魚蹤天邊何處觀鳥跡(懶菴樞)
#+END_VERSE
」
#+BEGIN_VERSE
「　國有定¶亂劒家無白澤圖神仙張果老[跍-十+水]碎藥葫蘆¶(朴翁銛)
#+END_VERSE
」
#+BEGIN_VERSE
「　清淨行者清淨破戒比丘破戒各自¶安貼家邦切忌放賊過界(退菴奇)
#+END_VERSE
」
#+BEGIN_VERSE
「　飲官酒臥¶官街當處死當處埋寒山逢拾得撫掌咲咍¶咍(此山應)
#+END_VERSE
」
#+BEGIN_VERSE
「　涅槃地獄本無差只為從來被眼¶遮三脚瞎驢纔𨁝跳鑊湯爐炭即吾家(高峯¶妙)
#+END_VERSE
」】
「維摩經須菩提持鉢入維摩舍乞食時維¶
摩詰取鉢盛飯謂言汝能於食等者諸法亦¶
等諸法等者於食亦等如是行乞乃可取食¶
乃至彼外道六師是汝之師因其出家彼師¶
所墯汝亦隨墯乃可取食入諸邪見不到彼¶
岸住於八難不得無難同於煩惱離清淨法¶
汝得無諍三昧一切眾生亦得是定其施汝¶
者不名福田供養汝者墯三惡道為與眾魔
<pb:KR6q0244_C_002-0640b>¶
共一手作諸勞侶汝與眾魔及諸塵勞等無¶
有異於一切眾生而有怨心謗諸佛毀於法¶
不入眾數終不得滅度汝若如是乃可取食¶
須菩提聞此茫然不知以何荅置鉢欲出。」
【
頌¶
曰。
#+BEGIN_VERSE
「　無邊無際休斟酌潮去潮來本自平清濁¶淺深并苦淡一般滋味逈分明(保寧勇)
#+END_VERSE
」
#+BEGIN_VERSE
「　入林¶不動草入水不動波鑊湯無冷處合眼跳黃¶河(鼓山珪)
#+END_VERSE
」
#+BEGIN_VERSE
「　獨坐許誰知青山對落暉花須連¶夜發不待曉風吹(徑山杲)
#+END_VERSE
」
#+BEGIN_VERSE
「　白日街頭獨自行¶夜間屋裏獨自臥山高不礙白雲飛竹密不¶妨流水過(照堂一)
#+END_VERSE
」
#+BEGIN_VERSE
「　邪見皈依外道師與師同¶墯復何疑憑君滿鉢盛香飯午日亭亭腹正¶飢(張無盡)
#+END_VERSE
」
#+BEGIN_VERSE
「　七七四十九六六三十六是非纔¶入耳渾家不和睦(肯堂充)
#+END_VERSE
」
#+BEGIN_VERSE
「　獨弄單提單提獨¶弄劒刃上行寂然不動(月林觀)
#+END_VERSE
」
#+BEGIN_VERSE
「　所生各不同¶所潤一雨普甜𤓰徹蒂甜苦瓠連根苦(冰谷¶衍)
#+END_VERSE
」
#+BEGIN_VERSE
「　青山白雲碧谿蘿月畫𧆞成狸只得一橛¶(虛堂愚)
#+END_VERSE
」】
「維摩經三十二菩薩各說不二法¶
門至文殊云我於一切法無言無說無示無¶
識離諸問荅是為菩薩入不二法門殊又問¶
維摩摩默然殊歎曰乃至無有語言文字是¶
真入不二法門說是入不二法門時於此眾¶
中五千菩薩皆入不二法門得無生法忍。」
【
頌¶
曰。
#+BEGIN_VERSE
「　維摩大士去何從千古令人望莫窮不二
<pb:KR6q0244_C_002-0640c>¶法門休更問夜來眀月上高峰(雪竇顯)
#+END_VERSE
」
#+BEGIN_VERSE
「　虛空¶鳥跡謾追尋幽鳥投聲又報春若識東西無¶異路淨名一室不平沉(慈明圓)
#+END_VERSE
」
#+BEGIN_VERSE
「　毘耶城裏競¶頭走謾謂南星真北斗還知蚌鷸兩相持須¶臾盡落漁人手(太洪恩)
#+END_VERSE
」
#+BEGIN_VERSE
「　一箇兩箇百千萬屈¶指尋文數不辨蹔時放在暗窓前眀目與君¶重計筭(白雲端)
#+END_VERSE
」
#+BEGIN_VERSE
「　春有百花秋有月夏有涼風¶冬有雪若無間事在心頭便是人間好時節¶(訥堂思)
#+END_VERSE
」
#+BEGIN_VERSE
「　毘耶城裏老維摩一默無言詭詐多¶三萬二千獅子座一時掀倒看如何(無用全)
#+END_VERSE
」¶

#+BEGIN_VERSE
「　言言言𠔃飄風洒雪默默默兮雷轟電掣藕¶絲孔裏騎大鵬等閑挨(落天)邊月(懶菴需)
#+END_VERSE
」
#+BEGIN_VERSE
「　毗耶¶老子善藏機淵默雷聲徹四維今古競傳真¶不二豈知黃葉止兒啼(尼無着捴)
#+END_VERSE
」
#+BEGIN_VERSE
「　有無語默¶謾徒勞居士何曾動一毫世祖功成三十六¶雲臺爭似釣臺高(別峯印)
#+END_VERSE
」
#+BEGIN_VERSE
「　深入不二門巧盡¶反成拙一默定千差常說熾然說說拙萬古¶清風寒徹骨(松源岳)
#+END_VERSE
」】
「維摩經不斷煩惱而入¶
涅槃。」
【
頌曰。
#+BEGIN_VERSE
「　朝生暮死千萬徧一日幾回相見¶面展陣開旗放出來一指動時客戲見(白雲¶端)
#+END_VERSE
」】
「僧問投子如何是不斷煩惱而入涅槃師¶
曰這箇師僧恁麼發人業。」
【
頌曰。
#+BEGIN_VERSE
「　雖然無背面¶觸處頭頭現吞卻太虛空吐出瑠璃殿(佛心¶才)
#+END_VERSE
」
#+BEGIN_VERSE
「　者箇師僧發人業賣油老翁說向人啼得
<pb:KR6q0244_C_002-0641a>¶血流無用處不如緘口過殘春(文殊道)
#+END_VERSE
」】
「維摩¶
經觀身實相觀佛亦然。」
【
頌曰。
#+BEGIN_VERSE
「　眼空四海恣縱¶橫鼻孔遼天信腳行拏得電光為火把却來¶日午打三更(或菴体)
#+END_VERSE
」】
「維摩經佛以一音演¶
說法或有怖畏或斷疑。」
【
頌曰。
#+BEGIN_VERSE
「　或有怖畏或斷¶疑雙眀一句絕針錐於斯切莫生欣厭覿面¶還須眼似眉(禾山方)
#+END_VERSE
」】
「金剛般若經世尊食¶
時著衣持鉢入舍衛城乞食於其城中次第¶
乞已還至本處[(冰-水+〡)*ㄆ]衣鉢洗足已敷座而坐須¶
菩提白佛言希有世尊。」
【
頌曰。
#+BEGIN_VERSE
「　食訖跏趺坐石¶床斗間間氣燭天光幾多業識茫茫者衲被¶蒙頭在醉鄉(水菴一)
#+END_VERSE
」
#+BEGIN_VERSE
「　一字未曾談般若謾天¶謾地儘饒伊祇園乞食歸來後法會因由又¶是誰(北磵簡)
#+END_VERSE
」
#+BEGIN_VERSE
「　衛城乞食㳂門處祇苑[(冰-水+〡)*ㄆ]衣洗¶足時善現無端讚希有斯文安得是如斯(寶¶葉源)
#+END_VERSE
」】
「金剛般若經應如是住如是降伏其¶
心。」
【
頌曰。
#+BEGIN_VERSE
「　希有希有佛妙理極泥洹云何降伏¶住降伏信為難二儀法中妙三乘教喻寬善¶哉今諦𦗟六賊免遮攔(傅大士)
#+END_VERSE
」
#+BEGIN_VERSE
「　七手八脚神¶頭鬼面棒打不開刀割不斷閻浮跳躑幾千¶回頭頭不離空王殿(冶父川)
#+END_VERSE
」
#+BEGIN_VERSE
「　截斷從教來袞¶袞隨流未必去滔滔青山長鎻欲飛勢滄海¶合知來處高(心聞賁)
#+END_VERSE
」】
「金剛般若經凡所有¶
相皆是虛妄若見諸相非相即見如來。」
【
頌曰。
<pb:KR6q0244_C_002-0641b>¶

#+BEGIN_VERSE
「　有相有求皆是妄無形無相墯偏枯堂堂密¶密何曾間一道寒光爍太虛(冶父川)
#+END_VERSE
」
#+BEGIN_VERSE
「　映林映¶日一般紅吹落吹開捴是風可惜擷芳人不¶見一時分付與遊蜂(心聞賁)
#+END_VERSE
」】
「金剛般若經¶
一切賢聖皆以無為法而有差別。」
【
頌曰。
#+BEGIN_VERSE
「　一金¶成万噐皆由匠者智何必毗耶城人人說不¶二(覺海元)
#+END_VERSE
」
#+BEGIN_VERSE
「　仁者見之謂之仁智者見之謂之¶智寒時向火熱時乘涼徤即經行困即打睡¶仰面看天開口取氣(保寧勇)
#+END_VERSE
」】
「金剛般若經一¶
切諸佛及諸佛阿耨多羅三藐三菩提法皆¶
從此經出。」
【
頌曰。
#+BEGIN_VERSE
「　佛祖垂慈實有權言言不離¶此經宣此經出處還相委便向雲中駕鐵船¶切忌錯會水出崐崘山起雲釣人樵客問來¶因只知洪浪巖巒闊不肯拋[糸*系]弄斧斤(投子¶青)
#+END_VERSE
」
#+BEGIN_VERSE
「　長時誦不停非義亦非聲若欲受持者應¶須用眼𦗟(寶相元)
#+END_VERSE
」】
「金剛般若經應無所住¶
而生其心。」
【
頌曰。
#+BEGIN_VERSE
「　山堂靜坐夜無言寂寂寥寥¶本自然何事西風動林野一聲寒鴈唳長天¶(冶父川)
#+END_VERSE
」
#+BEGIN_VERSE
「　應無所住豁心空金屑依然着眼中¶驀地虛空連地脫大千經卷一時通(孤雲權)
#+END_VERSE
」¶

#+BEGIN_VERSE
「　應無所住生其心廓徹圓眀處處真直下頂¶門開正眼大千沙界現全身(獃堂定)
#+END_VERSE
」】
「金剛¶
般若經若為人輕賤是人先世罪業應墯𢙣¶
道以今世人輕賤故先世罪業則為消滅當
<pb:KR6q0244_C_002-0641c>¶
得阿耨多羅三藐三菩提。」
【
頌曰。
#+BEGIN_VERSE
「　眀珠在掌有¶功者賞胡漢不來全無伎倆伎倆既無波旬¶失途瞿曇瞿曇識我也無(雪竇顯)
#+END_VERSE
」
#+BEGIN_VERSE
「　水不洗水¶誰不知𣒀嵐常靜太驅馳千年曆日如能筭¶免被巡官掌上推(白雲端)
#+END_VERSE
」
#+BEGIN_VERSE
「　四序炎涼去復還¶聖凢只在𠛴那間前人罪業今人賤倒卻前¶人罪業山(張無盡)
#+END_VERSE
」
#+BEGIN_VERSE
「　寶劒不失虛舟不刻不失¶不刻彼此為得倚待不堪孤然仍則鳥跡虛¶空有無彌忒思之(法眼益)
#+END_VERSE
」
#+BEGIN_VERSE
「　半夜窓眀隣家有¶火[魚*色]老敲門李老打鎻王婆呌船趙婆過渡¶油盡燈滅一塲懡㦬(佛鑑懃)
#+END_VERSE
」
#+BEGIN_VERSE
「　綴綴功過膠膠¶因果鏡外狂奔演若多杖頭擊著破竈墮竈¶墮破來相賀卻道從前孤負我(天童覺)
#+END_VERSE
」】
「金¶
剛般若經如來所得阿耨多羅三藐三菩提¶
於是中無實無虛。」
【
頌曰。
#+BEGIN_VERSE
「　菩提無實亦無虛幾¶箇男兒是丈夫[舟-(白-日)]穴不歸金鸑鷟碧潭空浸¶玉蟾蜍(佛慧泉)
#+END_VERSE
」
#+BEGIN_VERSE
「　生涯如夢若浮雲活計都無¶絕六親留得一雙清白眼笑他無限徃來人¶(冶父川)
#+END_VERSE
」】
「金剛般若經過去心不可得現在¶
心不可得未來心不可得。」
【
頌曰。
#+BEGIN_VERSE
「　過去現在未¶來心簸土揚塵無處尋坐臥經行無不是承¶當直下莫沉吟過去心不可得[(冰-水+〡)*ㄆ]綸罷釣秋¶江碧扁舟古岸恣閑眠明月蘆花深穩密現¶在心不可得法王家法存今昔謀臣猛將定
<pb:KR6q0244_C_002-0642a>¶封疆說甚陏珠并趙壁未來心不可得不可¶得中只麼得石含玉兮地擎山惟證乃知難¶可測千古流芳誰共知清風匝地有何極(雪¶竇宗)
#+END_VERSE
」
#+BEGIN_VERSE
「　三際求心心不見兩眼依然對兩眼不¶須遺劒刻舟尋雪月風花常見面(冶父川)
#+END_VERSE
」
#+BEGIN_VERSE
「　後¶念起時前念滅起滅之念何嘗別喚取機關¶木人問從頭弄盡元無說(懶菴樞)
#+END_VERSE
」
#+BEGIN_VERSE
「　三清道士¶無仙骨八教闍𥟖毀梵書黑漆崐崘舞花鼓¶天親無着暗嗟吁(或菴体)
#+END_VERSE
」
#+BEGIN_VERSE
「　去嵗春風燕子多¶社前先到舊時窠今年春色歸將半簾幕蕭¶蕭不見過(寶葉源)
#+END_VERSE
」】
「金剛般若經若以色見我¶
以音聲求我是人行邪道不能見如來。」
【
頌曰。¶

#+BEGIN_VERSE
「　色見聲求也不妨百花影裏綉鴛鴦自從識¶得金針後一任風吹滿袖香(塗毒䇿)
#+END_VERSE
」
#+BEGIN_VERSE
「　盡却耳¶根并眼底不知何處見如來數聲幽鳥啼寒¶木一片閑雲鋪斷崖(野庵璇)
#+END_VERSE
」】
「金剛般若經¶
一切有為法如夢幻泡影如露亦如電應作¶
如是觀。」
【
頌曰。
#+BEGIN_VERSE
「　幻化空身即法身箇中無染亦¶無塵拈𢁈把筯如明了掃地燒香不倩人(慈¶受深)
#+END_VERSE
」
#+BEGIN_VERSE
「　水中捉月鏡裏尋頭刻舟求劒騎牛覔¶牛空花陽燄夢幻浮漚一筆勾斷要休便休¶巴歌杜酒村田樂不風流處也風流(冶父川)
#+END_VERSE
」¶

#+BEGIN_VERSE
「　作事存心貴要(精不精)終是不通靈棊逢絕處著¶方妙梅到寒時香愈清(閑極雲)
#+END_VERSE
」
#+BEGIN_VERSE
「　暑徃寒來揔
<pb:KR6q0244_C_002-0642b>¶不知有無名相一時離正如黑漆屏風上醉¶寫盧仝月蝕詩(雪巖欽)
#+END_VERSE
」】
「佛華嚴經世尊因¶
普眼菩薩欲見普賢不能得見乃至三度入¶
定徧觀三千大千世界覔普賢不能得見卻¶
來白佛佛云汝但於靜三昧中起一念便見¶
普賢普眼於是纔起一念便見普賢乘六牙¶
白象住於空中。」
【
頌曰。
#+BEGIN_VERSE
「　飄飄一鴈落寒空步步¶追空覔鴈蹤蹋破草鞋跟子斷巍然獨坐大¶雄峯(瞎堂遠)
#+END_VERSE
」
#+BEGIN_VERSE
「　瞿曇幾箇舌頭眾會幾箇眼睛¶頭頭物物𠛴𠛴塵塵自謾猶自可最若是謾¶人(北磵簡)
#+END_VERSE
」】
「華嚴經世尊告普眼菩薩頗有人¶
能說幻術文字中種種幻相所住處不荅云¶
不也佛言普眼幻中幻相尚不可得何况普¶
賢菩薩祕密身境界祕密語境界祕密意境¶
界而入其中能入能見。」
【
頌曰。
#+BEGIN_VERSE
「　晃晃在心目昭¶昭居色塵莫將銀世界喚作假銀城(北磵簡)
#+END_VERSE
」】¶

「華嚴經菩薩以菩提心為家以如理修行為¶
家法。」
【
頌曰。
#+BEGIN_VERSE
「　浪宕樓頭無藉在零丁利帝可怜¶生𢙣叉聚是此中入佛子住非他處成(北磵¶簡)
#+END_VERSE
」】
「華嚴經偈如有大經卷量等三千界在¶
於一塵中一切塵亦然有一聡慧人淨眼悉¶
能見破塵出經卷廣饒益眾生。」
【
頌曰。
#+BEGIN_VERSE
「　擬破一¶微塵分明昧此經如何破經卷出此一微塵¶(北磵簡)
#+END_VERSE
」】
「華嚴經我今普見一切眾生具有
<pb:KR6q0244_C_002-0642c>¶
如來智慧德相但以妄想執著而不證得。」
【
頌¶
曰。
#+BEGIN_VERSE
「　天盖地載成團成塊周法界而無邊㭊隣¶虛而無內及盡玄微誰分向背佛祖來償口¶業債問取南泉王老師人人只喫一莖菜(天¶童覺)
#+END_VERSE
」】
「華嚴經法界觀法身流轉五道名曰¶
眾生故令眾生現時法身不現。」
【
頌曰。
#+BEGIN_VERSE
「　佛真法¶身抵死謾生自沽村酒自把磁瓶却着衫來¶作主人(北磵簡)
#+END_VERSE
」】
「楞伽經五法三自性二種¶
無我。」
【
頌曰。
#+BEGIN_VERSE
「　破缾豈復作缾事焦種不因生孽¶芽如彼靈空槃大子毛輪垂法翳花開(皷山¶珪)
#+END_VERSE
」
#+BEGIN_VERSE
「　陝府鐵牛白癩嘉州大像耳聵兩箇病痛¶一般咄哉漆桶不快(徑山杲)
#+END_VERSE
」】
「般若心經是¶
大神呪是大明咒是無上咒是無等等咒能¶
除一切苦。」
【
頌曰。
#+BEGIN_VERSE
「　黯淡灘黯淡灘十度船來九¶度飜唯有三山陳上舍擔一柄傘岸上行奈¶我何(無凖範)
#+END_VERSE
」
#+BEGIN_VERSE
「　是大神咒四大六根元不有是¶大明呪三世十方無透漏是無上咒海印圓¶光明已久是無等等咒七農工商各成就何¶故去年梅今歲柳顏色馨香依舊等閒勘破¶悟桃花選甚法身藏北斗(或菴體)
#+END_VERSE
」】¶
¶
¶
禪宗頌古聮珠通集卷第二
<pb:KR6q0244_C_002-0643a>¶

